ការយល់ព្រម​ក្នុង​ការ​ផ្ដល់​ទិន្នន័យ​កំហុស​វិនិច្ឆយ និង ទិន្នន័យ​ប្រើប្រាស់

Samsung Electronics Co., Ltd. និង សម្ពន្ធ​របស់​ខ្លួន (“Samsung”) ចង់​បាន​ជំនួយ​របស់​អ្នក​ក្នុង​ការ​កែលម្អ​គុណភាព និង ប្រសិទ្ធផល​នៃ​ផលិតផល និង សេវា​របស់​ខ្លួន។ ឧបករណ៍​របស់​អ្នក​រួមមាន​សុហ្វវែរ​ធ្វើ​កំហុស​វិនិច្ឆយ​ដែល​អាច​ប្រមូល​ទិន្នន័យ​កំហុស​វិនិច្ឆយ និង ទិន្នន័យ​ប្រើប្រាស់ ដោយ​ស្វ័យប្រវត្តិ ពី​ឧបករណ៍​របស់​អ្នក នៅពេល​អ្នក​យល់ព្រម។ សុហ្វវែរ​ធ្វើ​កំហុស​វិនិច្ឆយ​អាច​ផ្ញើ​ទិន្នន័យ​នេះ​ទៅ Samsung សម្រាប់​ការវិភាគ​ស្ថិតិ ដើម្បី​កែលម្អ​គុណភាព​នៃ​ផលិតផល និង សេវា, ដោះស្រាយ​បញ្ហា​សន្តិសុខ​ទាំងឡាយ ព្រមទាំង​តាមដាន និង ថ្លែង​ពី​កំហុស​នៃ​ការបិទ​ដោយ​មិន​រំពឹងទុក ឬ កំហុស​ប្រព័ន្ធ​នានា។ ដោយសារ​បញ្ហា​ទាំងនេះ​អាច​បង្ក​ឡើង​តាម​របៀប​ដែល​អ្នក​ប្រើ​ឧបករណ៍​របស់​អ្នក និង កម្មវិធី (ទាំង​បាន​ផ្ទុក​ជាមុន និង បាន​ទាញយក) លើ​ឧបករណ៍​របស់​អ្នក  ទិន្នន័យ​កំហុស​វិនិច្ឆយ និង ការប្រើប្រាស់​ដែល Samsung បាន​ប្រមូល អាច​រួមបញ្ចូល​ព័ត៌មាន​អំពី​របៀប​ដែល​អ្នក​ប្រើ​ឧបករណ៍​របស់​អ្នក (រួមទាំង​ស្ថានភាព​ភ្ជាប់, ស្ថានភាព​សាក, ស្ថានភាព​ការកំណត់ (ដូចជា​ការកំណត់​អេក្រង់ និង ថាមពល), ឈ្មោះ​ម៉ូដែល​ឧបករណ៍ និង លេខ​បង្កើត, កូដ​លក់, អាសយដ្ឋាន IP, ជាដើម) ព្រមទាំង​របៀប​ដែល​អ្នក​ប្រើ​កម្មវិធី​របស់​អ្នក (រួមទាំង​ភាពញឹកញាប់ និង អំឡុងពេល​នៃ​ការប្រើ, ស្ថានភាព​ការកំណត់, ការប្រើប្រាស់​មេម៉ូរី និង ថ្ម, ទិន្នន័យ​កំណត់ហេតុ ជាដើម)។  ដោយសារ Samsung មាន​សឺវើ​ស្ថិតនៅ​ទូទាំង​ពិភពលោក ទិន្នន័យ​ដែល​យើង​ប្រមូល អាច​ត្រូវ​បាន​រក្សាទុក​នៅ​ក្រៅ​ប្រទេស​ទីលំនៅ​របស់​អ្នក រួមទាំង​ប្រទេស​ដែល​អាច​មិនមាន​ច្បាប់​ការពារ​ទិន្នន័យ។ ដោយ​យល់ព្រម​ផ្ដល់​ឲ្យ​យើង​នូវ​ទិន្នន័យ​នេះ អ្នក​យល់ព្រម​យ៉ាង​ជាក់ច្បាស់​ចំពោះ​សេចក្ដីថ្លែងការណ៍​នេះ។ (អាស្រ័យ​លើ​ប្រភេទ​នៃ​ឧបករណ៍​របស់​អ្នក វា​អាច​គិត​ថ្លៃ​ទិន្នន័យ​បន្ថែម។) ទិន្នន័យ​កំហុស​វិនិច្ឆយ និង ទិន្នន័យ​ប្រើប្រាស់​ទាំងអស់​ដែល​បាន​ប្រមូល​ក្នុង​គោលបំណង​នេះ នឹង​ត្រូវ​បាន​រួមបញ្ចូល​ក្នុង​លក្ខណៈ​ដែល​មិន​កត់សម្គាល់​អ្នក ឬ ឧបករណ៍​របស់​អ្នក​ជា​បុគ្គល​ឡើយ ហើយ​រក្សាទុក​តែ​ក្នុង​អំឡុងពេល​ចាំបាច់​សម្រាប់​ការវិភាគ​នេះ​ក្នុង​រយៈពេល 7 ខែ ប៉ុណ្ណោះ។ អ្នក​អាច​ជ្រើសរើស​មិន​ផ្ដល់​ឲ្យ​យើង​នូវ​ទិន្នន័យ​កំហុស​វិនិច្ឆយ​និង​ទិន្នន័យ​នៃ​ការប្រើប្រាស់ ហើយ​សេចក្ដីសម្រេច​ចិត្ត​នោះ​នឹង​មិន​ប៉ះពាល់​ដល់​មុខងារ​និង​ប្រតិបត្តិការ​នៃ​ឧបករណ៍​របស់​អ្នក តាម​វិធី​ណា​មួយ​ឡើយ។ អ្នក​អាច​ជ្រើសរើស​ដកហូត​ការយល់ព្រម​របស់​អ្នក​នៅ​គ្រប់ពេល តាមរយៈ​ការកំណត់​លើ​ឧបករណ៍​របស់​អ្នក។ ដោយ​ប៉ះ​លើ​ប៊ូតុង “ព្រម” ខាងក្រោម អ្នក​យល់ព្រម​ចំពោះ (i) ការបញ្ជូន​ទិន្នន័យ​កំហុស​វិនិច្ឆយ​និង​ទិន្នន័យ​នៃ​ការប្រើប្រាស់​ដោយ​ស្វ័យប្រវត្តិ ព្រមទាំង (ii) ការប្រមូល ការប្រើ ការរក្សាទុក ការចែករំលែក និង​ការបញ្ចេញ​នូវ​ទិន្នន័យ​កំហុស​វិនិច្ឆយ​និង​ទិន្នន័យ​នៃការប្រើប្រាស់​ពី​ឧបករណ៍​របស់​អ្នក ដោយ Samsung ក្នុង​គោលបំណង​ដែល​បាន​ចែង​ខាងលើ។