رضایت کاربران جهت ارائه داده‌های مصرف و عیب‌یابی

‏Samsung Electronics Co., Ltd.‎ و شرکت‌های وابسته (”سامسونگ“) از شما برای بهبود کیفیت و کارایی محصولات و سرویس‌ها کمک می‌خواهد. این دستگاه شامل نرم‌افزار عیب‌یابی است که با اجازه و رضایت شما به طور خودکار داده‌های مصرف و عیب‌یابی را از دستگاهتان جمع‌آوری می‌کند. نرم‌افزار عیب‌یابی به منظور بررسی‌های آماری و بهبود کیفیت محصول و سرویس، حل مشکلات امنیتی و ردیابی و بررسی خطاهای سیستم و خاموش شدن‌های غیرمنتظره دستگاه، این داده‌ها را به سامسونگ ارسال می‌کند. با توجه به این که احتمال دارد این مشکلات با روشی که از دستگاه و برنامه‌های دستگاه (از پیش بارگیری شده و دانلود شده) استفاده می‌کنید، ایجاد شوند، داده‌های مصرف و عیب‌یابی جمع‌آوری شده توسط سامسونگ ممکن است شامل اطلاعات مربوط به نحوه استفاده از دستگاه (شامل وضعیت اتصال، وضعیت شارژ، وضعیت تنظیم (از جمله تنظیمات نمایش و نیرو)، نام مدل دستگاه و شماره ساخت، کد فروش، آدرس IP و غیره) و نحوه استفاده از برنامه‌ها (شامل فرکانس و مدت زمان استفاده، وضعیت تنظیم، مصرف باتری و حافظه، داده‌های گزارش و غیره) باشد.  از آنجا که سامسونگ سرورهایی دارد که در سراسر جهان قرار دارند، داده‌هایی که جمع‌آوری می‌کنیم ممکن است در خارج از کشور محل اقامت شما شامل کشورهایی که قوانین محافظت از داده‌ها به اندازه کافی جامع و کامل نباشد ذخیره شوند. با موافقت جهت ارائه این داده‌ها، شما صریحاً رضایت خود را در این خصوص اعلام می‌دارید. (بسته به نوع دستگاه، هزینه‌های داده اضافی ممکن است اعمال شود.) با کلیه داده‌های مصرفی و عیب‌یابی جمع‌آوری شده به این منظور به صورتی رفتار می‌شود که هویت شخصی شما یا دستگاهتان را فاش نکند و تا ۷ ماه برای این بررسی نگهداری می‌شوند. می‌توانید انتخاب کنید داده‌های مصرفی و عیب‌یابی شما به ما ارائه نشود و این تصمیم بر عملکرد یا قابلیت کارکرد دستگاهتان به هیچ عنوان تأثیری نخواهد داشت. می‌توانید انتخاب کنید این اجازه شما در هر زمان که بخواهید از طریق تنظيمات در دستگاهتان لغو شود. با ضربه زدن روی دکمه ”تأیید“ با (i) انتقال خودکار داده‌های مصرفی و عیب‌یابی و (ii) جمع‌آوری، استفاده، ذخیره، اشتراک‌گذاری و فاش شدن داده‌های مصرفی و عیب‌یابی از دستگاهتان توسط سامسونگ برای اهداف تنظیم شده در بالا موافقت می‌کنید.