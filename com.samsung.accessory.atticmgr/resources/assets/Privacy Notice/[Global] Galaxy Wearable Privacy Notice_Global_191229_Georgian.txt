კონფიდენციალურობის შეტყობინება Galaxy სატარებელი მოწყობილობის შესახებ


ბოლოს განახლდა: 2020 წლის 1 დეკემბერი

შპს Samsung Electronics Co., Ltd. ში ვიცით, თუ რამდენად მნიშვნელოვანია კონფიდენციალურობა ჩვენი კლიენტებისთვის. ჩვენ შევქმენით წინამდებარე კონფიდენციალურობის შეტყობინება იმის დასტურად, რომ თქვენ გესმით, თუ როგორ ვაგროვებთ და ვიყენებთ თქვენს პერსონალურ ინფორმაციას. 

ჩვენი კონფიდენციალურობის შეტყობინება, რომელიც შეგიძლიათ იხილოთ მისამართზე https://account.samsung.com/membership/pp, ასევე ეხება თქვენ მიერ თქვენი Galaxy სატარებელი მოწყობილობის გამოყენებას. ჩვენი კონფიდენციალურობის პოლიტიკა მოიცავს დამატებით ინფორმაციას, თუ როგორ ვიყენებთ თქვენს მონაცემებს. ის ასევე მოიცავს ინფორმაციას, როგორ დაგვიკავშირდეთ. წინამდებარე კონფიდენციალურობის შეტყობინებასთან ერთად გთხოვთ, დამატებით ასევე წაიკითხოთ ჩვენი კონფიდენციალურობის პოლიტიკა. თუმცა, წინამდებარე კონფიდენციალურობის შეტყობინება ყოველთვის უფრო უპირატესია კონფიდენციალურობის პოლიტიკასთან შედარებით.

რა ინფორმაციას ვაგროვებთ?

Galaxy სატარებელი მოწყობილობის საშუალებით ჩვენ სხვადასხვა გზით ვაგროვებთ და ვინახავთ ინფორმაციას თქვენ შესახებ. 


ინფორმაცია თქვენ მიერ თქვენი Galaxy სატარებელი მოწყობილობის გამოყენების შესახებ

• ინფორმაცია მოწყობილობის შესახებ: თქვენი აპარატის მოდელი, მოწყობილობის აპარატის შესახებ ინფორმაცია, სერიული ნომერი და მოწყობილობის სხვა უნიკალური იდენტიფიკატორები, ტელეფონის ნომერი, გაყიდვის კოდი, პროგრამის მიმდინარე ვერსია, MCC (ქვეყნის მობილური კავშირის კოდი), MNC (მობილური კავშირის ქსელური კოდი), MAC მისამართი, Bluetooth მისამართი, საოპერაციო სისტემის ვერსიები და მოწყობილობების პარამეტრები, რომლებსაც იყენებთ Galaxy სატარებელ მოწყობილობაზე წვდომისთვის.
• ჟურნალის შესახებ ინფორმაცია: დიაგნისტიკური, ტექნიკური, შეცდომის და გამოყენების შესახებ ინფორმაცია, როგორიცაა თქვენ მიერ Galaxy სატარებელი მოწყობილობის გამოყენების დრო და ხანგრძლივობა, თქვენ მიერ Galaxy სატარებელ მოწყობილობაში დაინსტალირებული აპები და ასევე თუ როგორ იყენებთ და ურთიერთქმედებთ თქვენი Galaxy სატარებელი მოწყობილობის საშუალებით შემოთავაზებულ აპებთან და სხვა მასალასთან და ნებისმიერი ინფორმაცია, რაც შენახულია „cookie“ ფაილებში, რომლებსაც ჩვენ ვაინსტალირებთ თქვენს მოწყობილობაში.
• ლოკაციის შესახებ ინფორმაცია: თქვენი მოწყობილობის GPS სიგნალი ან ინფორმაცია სიახლოვეს არსებული Wi-Fi წვდომის წერტილებისა და ფიჭური ანძების შესახებ იგზავნება ჩვენთან  (მათ შორის ჩვენი სერვისის მომწოდებლებთან), თქვენი Galaxy სატარებელი მოწყობილობის გამოყენებისას თქვენ რთავთ ლოკაციის ფუნქციას და იყენებთ Find My Watch-ის ან Find My Phone-ის ფუნქციას ან იყენებთ SOS-ის ფუნქციას.

როგორ ვიყენებთ თქვენს ინფორმაციას?

• გეხმარებით, რომ დაარეგისტრიროთ და გამოიყენოთ Galaxy სატარებელი მოწყობილობა. 
• თქვენ მიერ მოთხოვნილი სერვისების და ფუნქციების უზრუნველსაყოფად. 
• ვუპასუხოთ თქვენს მოთხოვნებს და შეკითხვებს და კომუნიკაცია გვქონდეს თქვენთან თქვენი Galaxy სატარებელი მოწყობილობის შესახებ, მათ შორის დახმარების გასაწევად, როდესაც თქვენ მოითხოვთ ტექნიკურ მხარდაჭერას, რაც ეხება თქვენს Galaxy სატარებელ მოწყობილობას. 
• მოგცეთ ურთიერთქმედების საშუალება Samsung-ის ან მესამე მხარის შერჩეულ აპლიკაციებთან, მახასიათებლებთან და სერვისებთან. მაგალითად, თქვენ საშუალება გექნებათ შეინახოთ თქვენი აპლიკაციების და პარამეტრების ინფორმაციის სარეზერვო ასლები Samsung Cloud-ზე ან გამოიყენოთ Samsung Health თქვენ Galaxy სატარებელი მოწყობილობაზე.
• Galaxy სატარებელ მოწყობილობასთან დაკავშირებული ინდივიდუალური კონტენტის და სერვისების უზრუნველსაყოფად. 
• პრომო აქციების და შემოთავაზებების უზრუნველსაყოფად პირდაპირი მარკეტინგის კომუნიკაციების საშუალებით, მხოლოდ იმ შემთხვევაში, თუ მოგვცემთ ცალკე თანხმობას.
• ჩვენი პროდუქტებისა და სერვისების, მათ შორის თქვენი Galaxy სატარებელი მოწყობილობის ანალიზის მიზნით, რაც დაგვეხმარება, უკეთ გავიგოთ ჩვენი კლიენტების ინტერესები და შემოგთავაზოთ ყველაზე რელევანტური კომუნიკაციები, სერვისები და გამოცდილებები.
• გთხოვოთ, გამოხატოთ თქვენი მოსაზრებები ჩვენი პროდუქტებისა და სერვისების შესახებ და კლიენტების გამოკითხვის ჩატარების მიზნით, ასეთის საჭიროებისას, მხოლოდ თქვენი ცალკე თანხმობით.
• პროგრამის განახლების, სერვისების და Galaxy სატარებელი მოწყობილობის მხარდაჭერის უზრუნველსაყოფად.
• ვიყოთ შესაბამისობაში კანონებთან და რეგულაციებთან.
• Samsung Electronics-ის ან ნებისმიერი ჩვენი შვილობილი კომპანიის, ბიზნეს პარტნიორის და/ან კლიენტის უფლებების, საკუთრებისა თუ უსაფრთხოების დაცვა.

ვის ვუზიარებთ თქვენს ინფორმაციას?

ჩვენ გავამჟღავნებთ თქვენს ინფორმაციას ჩვენი კომპანიის შიგნით და შემდეგ სუბიექტებს, მაგრამ მხოლოდ ზემოთ აღწერილი მიზნებისთვის.

•	შვილობილი კომპანიები: Samsung Electronics-ის ჯგუფის სხვა კომპანიები, რომლებსაც ვმართავთ ან ვფლობთ;
•	სერვისის მომწოდებლები: გულმოდგინედ შერჩეული კომპანიები, რომლებიც ახდენენ სერვისის მოწოდებას ჩვენთვის ან ჩვენი სახელით, როგორიცაა მონაცემების სერვერები, რომლებიც ინახავენ მონაცემებს ჩვენი სახელით. ეს მომწოდებლები ასევე იღებენ ვალდებულებას, დაიცვან თქვენი ინფორმაცია;
•	სხვა მხარეები, როდესაც მოითხოვება კანონით ან საჭიროებისამებრ, რათა დავიცვათ თქვენი Galaxy სატარებელი მოწყობილობა: მაგალითად, ეს შეიძლება საჭირო იყოს კანონით, სამართლებრივი პროცესებით ან სამთავრობო ორგანოებიდან წამოსული სასამართლოს ბრძანებით, რათა მოხდეს თქვენი ინფორმაციის გამჟღავნება. მათ შეიძლება ასევე მოგვთხოვონ თქვენი ინფორმაცია სამართალწესრიგის დაცვის, სახელმწიფო უსაფრთხოების, ანტიტერორისტული ან სხვა მიზნებისთვის, რომლებიც უკავშირდება საზოგადოებრივ უსაფრთხოებას;
•	სხვა მხარეები კორპორატიულ ტრანზაქციებთან დაკავშირებით: ჩვენ შეიძლება გავუმჟღავნოთ თქვენი ინფორმაცია მესამე მხარეს აქტივების შერწყმის ან გადაცემის, შეძენის ან გაყიდვის, ან გაკოტრების შემთხვევაში; და
•	სხვა მხარეები თქვენი თანხმობით ან თქვენი მითითებით: წინამდებარე კონფიდენციალურობის შეტყობინებაში აღწერილი შემთხვევების გარდა, ჩვენ შეგვიძლია გავუზიაროთ თქვენ შესახებ ინფორმაცია მესამე მხარეებს, როდესაც თქვენ მოგვცემთ ცალკე თანხმობას ან მოითხოვთ ასეთ გაზიარებას.

წინამდებარე კონფიდენციალურობის შეტყობინების განახლებები

წინამდებარე კონფიდენციალურობის შეტყობინება შეიძლება განახლდეს, რათა გაცნობოთ იმ ცვლილებების შესახებ, თუ როგორ ვაგროვებთ და ვამუშავებთ თქვენს ინფორმაციას Galaxy სატარებელი მოწყობილობის ან შესაბამის კანონებსა და რეგულაციებში მომხდარი ცვლილებების შესახებ. დოკუმენტის უკანასკნელი განახლების თარიღი ნაჩვენებია წინამდებარე კონფიდენციალურობის შეტყობინების ზედა ნაწილში.

ვ 2.0

