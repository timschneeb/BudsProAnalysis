اطلاعیه حریم خصوصی Galaxy Wearable


تاریخ آخرین ‌روزرسانی به: 1 دسامبر 2020

ما در شرکت Samsung Electronics Co., Ltd., از اهمیت حریم خصوصی برای مشتریان آگاه هستیم. این اطلاعیه حریم خصوصی با این هدف تدوین شده است که شما با روش جمع‌آوری و مصرف اطلاعات شخصی آشنا شوید. 

سیاست حریم خصوصی ما – که می‌توانید آن را در https://account.samsung.com/membership/pp ببینید – شامل استفاده شما از Galaxy Wearable نیز می‌شود. «سیاست حریم خصوصی» ما اطلاعات بیشتری درباره روش مصرف داده‌های شما ارائه می‌کند. این سند همچنین به شما می‌گوید که چگونه می‌توانید با ما تماس بگیرید. سیاست حریم خصوصی ما را نیز به همراه این اطلاعیه حریم خصوصی مطالعه کنید. البته، این اطلاعیه حریم خصوصی همواره بر سیاست حریم خصوصی اولویت دارد.

ما چه اطلاعاتی را جمع‌آوری می‌کنیم؟

ما، از طریق Galaxy Wearable و به روش‌های گوناگون اطلاعات مربوط به شما را جمع‌آوری و نگهداری می‌کنیم. 


اطلاعات مربوط به استفاده شما از Galaxy Wearable

• اطلاعات دستگاه: مدل سخت‌افزار، اطلاعات سخت‌افزار دستگاه، شماره سریال و دیگر شناسه‌های اختصاصی دستگاه، شماره تلفن، کد فروش، نسخه جاری نرم‌افزار، MCC (کد کشور همراه)، MNC (کد شبکه همراه)، نشانی MAC، نشانی بلوتوث، نسخه‌های سیستم عامل و تنظیمات دستگاه مورد استفاده برای دسترسی به Galaxy Wearable. 
• اطلاعات گزارش: اطلاعات تشخیصی، فنی، خطا و اطلاعات مصرف مانند زمان و مدت استفاده از Galaxy Wearable، برنامه‌های نصب‌شده روی Galaxy Wearable و چگونگی تعامل با/استفاده از برنامه‌ها و دیگر محتویات ارائه‌شده از طریق Galaxy Wearable، و اطلاعات ذخیره‌شده در کوکی‌هایی که در دستگاه شما نصب می‌کنیم.
• اطلاعات موقعیت مکانی: سیگنال GPS دستگاه شما یا اطلاعات مربوط به نقاط دسترسی Wi-Fi نزدیک شما و برجهای مخابراتی که در هنگام استفاده شما از Galaxy Wearable، زمانی که عملکرد «موقعیت مکانی» را روشن می کنید و از عملکرد «یافتن ساعت من» یا Find My Phone، یا عملکرد SOS استفاده می کنید برای ما (شامل فراهم کنندگان خدمات ما) فرستاده می‌شود.

از اطلاعات شما چگونه استفاده می‌کنیم؟ 
						

• فراهم کردن زمینه ثبت و استفاده از Galaxy Wearable. 
• ارائه خدمات یا امکاناتی که شما درخواست می‌کنید. 
• پاسخ‌گویی به درخواست‌ها و پرسش‌های شما، و ایجاد ارتباط با شما درباره Galaxy Wearable، شامل ارائه خدمات به شما پس از دریافت درخواست پشتیبانی فنی مربوط به Galaxy Wearable. 
• فراهم کردن امکان تعامل و استفاده از برنامه‌ها، امکانات و خدمات Samsung و شخص ثالث. مثلاً، ممکن است بتوانید از اطلاعات برنامه‌ها و تنظیمات در Samsung Cloud نسخه پشتیبان بگیرید یا از Samsung Health در Galaxy Wearable استفاده کنید.
• ارائه محتوا و خدمات سفارشی مرتبط با Galaxy Wearable. 
• ارائه تبلیغات و پیشنهادهای گوناگون از طریق ارتباطات بازاریابی مستقیم، فقط در صورتی که رضایت خود را جداگانه اعلام کرده باشید.
• تحلیل محصولات و خدمات، شامل Galaxy Wearable، برای شناخت بهتر مشتریان با هدف ارائه مرتبط‌ترین ارتباطات، خدمات و تجربیات.
• آگاه شدن از دیدگاه‌های شما درباره محصولات و خدمات ما و نظرسنجی از مشتریان - در صورت لزوم و با جلب رضایت جداگانه از شما.
• ارائه به‌روز رسانی‌های نرم‌افزاری، خدمات نگهداری و پشتیبانی از Galaxy Wearable.
• رعایت قوانین و مقررات.
• محافظت از حقوق، اموال و/یا امنیت Samsung Electronics یا شرکت‌های وابسته، شرکای تجاری و/یا مشتریان آن.

اطلاعات شما را در اختیار چه کسانی قرار می‌دهیم؟ 

ما اطلاعات شما را در داخل شرکت خود و به نهادهای زیر منتقل می‌کنیم ولی این انتقال فقط برای دستیابی به اهداف پیش‌گفته صورت می‌گیرد.

شرکت‌های وابسته: دیگر شرکت‌های Samsung Electronics Group که تحت کنترل یا مالکیت ما هستند؛
ارائه‌دهندگان خدمات: شرکت‌های برگزیده‌ای که برای ما یا از طرف ما به ارائه خدمات می‌پردازند؛ مانند سرورهای داده‌ای که داده‌های ما را نگهداری می‌کنند. این ارائه‌دهندگان نیز ملزم به محافظت از اطلاعات شما هستند؛
طرف‌های دیگر، بنا به الزامات قانونی یا برای محافظت از Galaxy Wearable: مثلاً: افشای اطلاعات شما ممکن است بر اساس قانون، اقدامات قضایی یا حکم دادگاه صادرشده به نفع نهادهای دولتی، ضروری باشد. آنها ممکن است اطلاعات شما را با هدف اجرای قانون، حفظ امنیت ملی، مبارزه با تروریسم یا دیگر مسائل مرتبط با امنیت عمومی از ما درخواست کنند؛
طرف‌های دیگر مرتبط با معاملات شرکتی: در روند ادغام یا انتقال، تصاحب یا خرید، یا ورشکستگی شرکت، ممکن است انتقال اطلاعات شما به اشخاص ثالث ضروری باشد؛ و
طرف‌های دیگر با رضایت یا دستور شما: علاوه بر موارد افشای ذکرشده در این «اطلاعیه حریم خصوصی»، ممکن است اطلاعات مربوط به شما را با کسب اجازه جداگانه یا ارائه درخواست مرتبط، به اشخاص ثالث منتقل کنیم.

به‌روزرسانی این اطلاعیه حریم خصوصی

این اطلاعیه حریم خصوصی ممکن است برای آگاه ساختن شما از تغییرات مربوط به شیوه جمع‌آوری و پردازش Galaxy Wearable یا قوانین و مقررات مرتبط، به‌روز شود. تاریخ آخرین نوبت به‌روزرسانی سند در بالای «اطلاعیه حریم خصوصی» درج می‌شود. 
 
V 2.0
