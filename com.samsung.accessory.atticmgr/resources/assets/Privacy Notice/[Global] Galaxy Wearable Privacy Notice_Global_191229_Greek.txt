Δήλωση Απορρήτου Galaxy Wearable


Τελευταία ενημέρωση: 1η Δεκεμβρίου

Στη Samsung Electronics Co., Ltd., γνωρίζουμε πόσο σημαντικό είναι το ιδιωτικό απόρρητο των πελατών μας. Συντάξαμε αυτή τη δήλωση απορρήτου, για να βεβαιωθούμε ότι κατανοείτε πώς συλλέγουμε και χρησιμοποιούμε τα προσωπικά δεδομένα σας. 

Η Πολιτική Απορρήτου, την οποία μπορείτε να δείτε στη διεύθυνση https://account.samsung.com/membership/pp, ισχύει και για τη χρήση του Galaxy Wearable. Η Πολιτική Aπορρήτου μας περιέχει περισσότερες πληροφορίες σχετικά με το πώς χρησιμοποιούμε τα δεδομένα σας. Περιλαμβάνει, επίσης, πληροφορίες για το πώς θα επικοινωνήσετε μαζί μας. Διαβάστε την Πολιτική Απορρήτου μας επιπλέον της παρούσας Δήλωσης Απορρήτου. Ωστόσο, αυτή η Δήλωση Απορρήτου υπερισχύει πάντοτε έναντι της Πολιτικής Απορρήτου.

ΠΟΙΑ ΔΕΔΟΜΕΝΑ ΣΥΛΛΕΓΟΥΜΕ

Μέσω του Galaxy Wearable, συλλέγουμε και διατηρούμε πληροφορίες για εσάς με διάφορους τρόπους. 


Πληροφορίες σχετικά με τη χρήση του Galaxy Wearable

• Στοιχεία συσκευής: Το μοντέλο υλικού, πληροφορίες υλικού συσκευής, σειριακός αριθμός και άλλα μοναδικά αναγνωριστικά συσκευής, αριθμός τηλεφώνου, κωδικός πωλήσεων, τρέχουσα έκδοση λογισμικού, MCC (κωδικός χώρας κινητής τηλεφωνίας), MNC (κωδικός δικτύου κινητής τηλεφωνίας), διεύθυνση MAC, διεύθυνση Bluetooth, εκδόσεις λειτουργικού συστήματος και ρυθμίσεις των συσκευών που χρησιμοποιείτε για πρόσβαση στο Galaxy Wearable.
• Πληροφορίες αρχείου καταγραφής: Διαγνωστικές και τεχνικές πληροφορίες, και πληροφορίες σφαλμάτων και χρήσης, όπως η ώρα και η διάρκεια χρήσης του Galaxy Wearable, οι εφαρμογές που έχετε εγκαταστήσει στο Galaxy Wearable και ο τρόπος με τον οποίο χρησιμοποιείτε και αλληλεπιδράτε με τις εφαρμογές και άλλο περιεχόμενο που παρέχονται μέσω του Galaxy Wearable, καθώς και οποιεσδήποτε πληροφορίες είναι αποθηκευμένες στα cookies που εγκαθιστάμε στις συσκευές σας.
• Πληροφορίες τοποθεσίας: Το σήμα GPS της συσκευής σας ή πληροφορίες για κοντινά σημεία πρόσβασης σε Wi-Fi και κεραίες κινητής τηλεφωνίας αποστέλλεται σε εμάς (συμπεριλαμβανομένων των παρόχων υπηρεσιών μας) ενώ χρησιμοποιείτε το Galaxy Wearable, όταν ενεργοποιείτε τη λειτουργία τοποθεσίας και χρησιμοποιείτε τη λειτουργία «Εύρεση ρολογιού» ή «Εύρεση τηλεφώνου» ή χρησιμοποιείτε τη λειτουργία SOS.

ΓΙΑΤΙ ΧΡΗΣΙΜΟΠΟΙΟΥΜΕ ΤΑ ΔΕΔΟΜΕΝΑ ΣΑΣ

• Για να σας βοηθήσουμε να εγγραφείτε και να χρησιμοποιήσετε το Galaxy Wearable. 
• Για να σας παράσχουμε τις υπηρεσίες και τις λειτουργίες που ζητάτε. 
• Για να ανταποκριθούμε στα αιτήματα και τις ερωτήσεις σας, και να επικοινωνήσουμε μαζί σας σχετικά με το Galaxy Wearable, συμπεριλαμβανομένης της παροχής βοήθειας όταν ζητάτε τεχνική υποστήριξη σχετικά με το Galaxy Wearable. 
• Για να σας επιτρέψουμε να αλληλεπιδράτε με συγκεκριμένες εφαρμογές και υπηρεσίες της Samsung ή τρίτων. Για παράδειγμα, μπορείτε να δημιουργήσετε αντίγραφα ασφαλείας των εφαρμογών και των ρυθμίσεών σας στο Samsung Cloud ή να χρησιμοποιήσετε το Samsung Health στο Galaxy Wearable.
• Για να παρέχουμε προσαρμοσμένο περιεχόμενο και υπηρεσίες που σχετίζονται με το Galaxy Wearable. 
• Για να παρέχουμε προωθητικές ενέργειες και προσφορές μέσω μηνυμάτων άμεσου μάρκετινγκ, μόνο εφόσον μας έχετε δώσει ξεχωριστή συγκατάθεση.
• Για να αναλύουμε τα προϊόντα και τις υπηρεσίες μας, όπως το Galaxy Wearable, προκειμένου να κατανοούμε καλύτερα τους πελάτες μας, ώστε να προσφέρουμε τις πιο συναφείς ανακοινώσεις, υπηρεσίες και εμπειρίες.
• Για να ζητήσουμε την άποψή σας σχετικά με τα προϊόντα και τις υπηρεσίες μας και να πραγματοποιήσουμε έρευνες πελατών, εάν είναι απαραίτητο, με ξεχωριστή συγκατάθεσή σας.
• Για να παράσχουμε ενημερώσεις λογισμικού, υπηρεσίες συντήρησης και υποστήριξη για το Galaxy Wearable.
• Για να συμμορφωθούμε με νόμους και κανονισμούς.
• Για την προστασία των δικαιωμάτων, της ιδιοκτησίας ή/και της ασφάλειας της Samsung Electronics ή των συνδεδεμένων εταιρειών, επιχειρηματικών εταίρων ή/και πελατών αυτής.

ΣΕ ΠΟΙΟΝ ΚΟΙΝΟΠΟΙΟΥΜΕ ΤΙΣ ΠΛΗΡΟΦΟΡΙΕΣ ΣΑΣ 

Γνωστοποιούμε τις πληροφορίες σας εσωτερικά στην επιχείρησή μας και στους ακόλουθους φορείς, αλλά μόνο για τους σκοπούς που περιγράφονται ανωτέρω.

•	Σε συνδεδεμένες εταιρείες: άλλες εταιρείες του ομίλου Samsung Electronics, που ελέγχονται από εμάς ή ανήκουν σε εμάς. 
•	Σε παρόχους υπηρεσιών: προσεκτικά επιλεγμένες εταιρείες, που παρέχουν υπηρεσίες εκ μέρους μας, όπως οι διακομιστές δεδομένων, που διατηρούν δεδομένα για λογαριασμό μας. Οι εν λόγω πάροχοι είναι επίσης αφοσιωμένοι στην προστασία των πληροφοριών σας. 
•	Σε άλλους τρίτους όταν αυτό απαιτείται από τον νόμο ή είναι απαραίτητο για την προστασία του Galaxy Wearable: για παράδειγμα, ενδέχεται να απαιτείται η γνωστοποίηση των δεδομένων σας βάσει νόμου, νομικής διαδικασίας ή δικαστικής απόφασης από δημόσιες αρχές. Ενδέχεται επίσης οι πληροφορίες σας να ζητηθούν από εμάς για λόγους επιβολής του νόμου, εθνικής ασφάλειας, καταπολέμησης της τρομοκρατίας ή άλλων ζητημάτων που αφορούν τη δημόσια ασφάλεια. 
•	Σε άλλους τρίτους σε σχέση με εταιρικές συναλλαγές: Ενδέχεται να γνωστοποιήσουμε τα δεδομένα σας σε τρίτους στο πλαίσιο συγχώνευσης, μεταβίβασης, εξαγοράς ή πώλησης, ή σε περίπτωση πτώχευσης.
•	Σε άλλους τρίτους κατόπιν συγκατάθεσης ή υπόδειξής σας: Εκτός από τις γνωστοποιήσεις που περιγράφονται στην παρούσα Δήλωση Απορρήτου, ενδέχεται να κοινοποιήσουμε δεδομένα που σας αφορούν σε τρίτους με ξεχωριστή συγκατάθεσή σας ή εφόσον ζητήσετε την εν λόγω κοινοποίηση. 

ΕΝΗΜΕΡΩΣΕΙΣ ΔΗΛΩΣΗΣ ΑΠΟΡΡΗΤΟΥ

Η παρούσα Δήλωση Απορρήτου ενδέχεται να ενημερωθεί για να πληροφορηθείτε σχετικά με αλλαγές στον τρόπο με τον οποίο συλλέγουμε και επεξεργαζόμαστε τα δεδομένα σας στο Galaxy Wearable ή σχετικά με αλλαγές σε συναφείς νόμους και κανονισμούς. Η ημερομηνία της τελευταίας ενημέρωσης του εγγράφου εμφανίζεται στο επάνω μέρος της παρούσας Ειδοποίησης απορρήτου. 

V 2.0
