Напомена за приватност за Galaxy Wearable


Последен пат ажурирана на: 1 декември 2020 година

Во Samsung Electronics Co., Ltd., знаеме колку им е важна приватноста на нашите корисници. Samsung е контролорот на податоци за вашиот Galaxy Wearable. Ја направивме оваа Напомена за приватност за да се погрижиме да разберете како ги собираме и користиме вашите лични информации. 

Нашата Полиса за приватност - што може да се види на https://account.samsung.com/membership/terms/privacypolicy - се однесува и на користењето на вашиот Galaxy Wearable. Нашата Полиса за приватност содржи повеќе информации за тоа како ги користиме вашите податоци. Таа, исто така, вклучува информации за тоа како да стапите во контакт со нас. Освен Напомената за приватност, ве молиме прочитајте ја и нашата Полиса за приватност. Меѓутоа, оваа Напомена за приватност секогаш ќе преовлада во однос на Полисата за приватност.

КОИ ИНФОРМАЦИИ ГИ СОБИРАМЕ?

Преку Galaxy Wearable, собираме и одржуваме информации за вас на различни начини. 

Информации за користењето на вашиот Galaxy Wearable

• Информации за уредот: Вашиот модел на хардверот, информациите за хардверот на уредот, серискиот број и други идентификатори специфични за уредот, телефонскиот број, кодот за продажба, тековната верзија на софтверот, MCC (мобилен код на земјата), MNC (мобилен код на мрежата), MAC-адреса, Bluetooth-адреса, верзии на оперативниот систем и поставувања на уредите што ги користите за пристап до вашиот Galaxy Wearable.
• Информации за дневниците: Дијагностички, технички, информации за грешки и за користење, како што е времето и траењето на вашето користење на Galaxy Wearable, апликации кои сте ги инсталирале на вашиот Galaxy Wearable и како ги користите и комуницирате со апликациите и другата содржина која се нуди преку вашиот Galaxy Wearable, и сите информации кои се чуваат во колачињата кои сме ги инсталирале на вашите уреди.
• Информации за локацијата: GPS-сигналот на вашиот уред или информациите за блиски точки на пристап до Wi-Fi и предаватели се испраќаат до нас (вклучувајќи ги и нашите оператори), додека го користите вашиот Galaxy Wearable, кога ја вклучувате функцијата за локација и ја користите функцијата Најди го мојот часовник или Најди го мојот мобилен, или ја користите функцијата ЅОЅ.

КАКО ГИ КОРИСТИМЕ ВАШИТЕ ИНФОРМАЦИИ?

• Да ви помогнеме да се регистрирате и да го користите вашиот Galaxy Wearable. 
• Да ви ги дадеме услугите и функциите кои ги барате. 
• Да одговориме на вашите барања и прашања и да комуницираме со вас за вашиот Galaxy Wearable, вклучувајќи и обезбедување помош кога ќе побарате техничка поддршка поврзана со вашиот Galaxy Wearable. 
• Да ви овозможиме да комуницирате со избрани апликации, функции и услуги на Samsung и трети страни. На пример, ќе може да направите резервна копија од вашите апликации и информации за поставувањата во Samsung Cloud или да го користите Samsung Health на вашиот Galaxy Wearable.
• Да ви испорачаме прилагодена содржина и услуги кои се однесуваат на вашиот Galaxy Wearable. 
• Да ви даваме промоции и понуди преку директни маркетиншки известувања, само онаму каде што сте ни дале посебна согласност.
• Да го управуваме, оценуваме и подобруваме Galaxy Wearable и нашиот бизнис (вклучувајќи го и развојот на нови производи и услуги, унапредувањето и подобрувањето на нашите производи и услуги, управувањето со нашите комуникации, анализирањето на нашите производи, услуги и бази на корисници, спроведувањето истражувања на пазарот, вршењето аналитика на податоци, како и вршењето сметководствени, ревизорски и други внатрешни функции).
• Да побараме ваше мислење за нашите производи и услуги и да спроведеме кориснички анкети со ваша посебна согласност, доколку е потребно.
• Да овозможиме ажурирања на софтвер, услуги за одржување и поддршка за вашиот Galaxy Wearable.
• Да се заштитиме од, да идентификуваме и да спречиме измами и други криминални активности, побарувања и други одговорности.
• Да се придржуваме кон, и да ги спроведеме важечките законски барања, релевантните индустриски стандарди и нашите полиси, вклучувајќи ја и оваа Напомена за приватност и Полисата за приватност.

Samsung ги обработува личните информации за целите опишани погоре. Законската основа на Samsung за обработка на личните информации е наведена подолу: 

Одржување на нашето ветување кон вас (Член 6(1)(б) од Општата регулатива за заштита на податоци (GDPR))

• Да ве регистрираме вас и вашиот Galaxy Wearable
• Да ви испорачаме Galaxy Wearable, како на пример, да ви овозможиме да направите резервни копии од вашите апликации и информации за поставувања на серверите на облак
• Да ви испорачаме прилагодени содржини
• Да ви овозможиме да комуницирате со други содржини на Samsung и трети страни

Да ги заштитиме нашите деловни интереси (Член 6(1)(ѓ) од GDPR)

• Да го управуваме, оценуваме и подобруваме Galaxy Wearable и нашиот бизнис
• Да одговориме на вашите барања, упатства и прашања
• Да одржуваме соодветни безбедносни мерки, поддршка и ажурирања
• Да се заштитиме од одговорност, вклучително и да сме усогласени со индустриските стандарди и да ги спроведеме нашите полиси

Да придржуваме кон законот и законските процеси (Член 6(1)(в) од GDPR)
• Да се придржуваме кон важечките уредби и регулативни и судски налози

Со ваша согласност (Член 6(1)(a) од GDPR))
• Да даваме маркетиншки известувања (како на пример, преку насочени известувања, е-пошти и текстуални пораки)

СО КОГО ГИ СПОДЕЛУВАМЕ ВАШИТЕ ИНФОРМАЦИИ?

Ќе ги откриеме вашите информации внатрешно во рамките на нашата работа и на следните субјекти, но само за целите опишани погоре.
●Филијали: други компании од Samsung Electronics Group што ги контролираме или поседуваме;
●Оператори: внимателно одбрани компании кои обезбедуваат услуги за нас или во наше име, како што се податочни сервери кои одржуваат податоци во наше име. Овие оператори, исто така, се посветени на заштитата на вашите информации;
●Други страни кога се бара со законот или ако е неопходно за заштита на вашиот Galaxy Wearable: на пример, може да биде неопходно според закон, законски процес или судски налог од владини органи да ги откриеме вашите информации. Тие, исто така, може да ги побараат вашите информации од нас заради спроведување на законот, национална безбедност, антитероризам или други прашања што се поврзани со јавната безбедност;
●Други страни поврзани со корпоративни трансакции: можеме да ги откриеме вашите информации на трета страна како дел од спојување или пренос, преземање или продажба, или во случај на банкрот; и
●Други страни со ваша согласност или според ваши инструкции: освен откривањата опишани во оваа Напомена за приватност, можеме да ги споделиме вашите информации со трети страни кога посебно ќе се согласите со тоа или ќе побарате такво споделување.

КОЛКУ ВРЕМЕ ГИ ЗАДРЖУВАМЕ ВАШИТЕ ИНФОРМАЦИИ И КАДЕ ОДАТ ТИЕ?

Колку долго ќе бидат задржани вашите податоци зависи од законската основа на која се потпираме за обработка на вашите податоци. На пример, податоците што ги обработуваме за спроведување на договорот со вас бараат од нас да ги чуваме податоците во текот на целиот период додека го користите вашиот Galaxy Wearable. Сè додека сте активен корисник на вашиот Galaxy Wearable, ќе ги задржиме и ќе ги обработуваме овие податоци. Податоците, како што се информациите за уредот и идентификаторите, спаѓаат во оваа категорија.

Податоците што ги обработуваме за рекламирање на нашите деловни интереси, како што е вашето користење на Galaxy Wearable, се чуваат само толку долго колку што е потребно за целите за кои се собрани. На пример, тие податоци може да се собираат за вршење аналитика за да можеме да развиеме подобрувања на Galaxy Wearable, или може да обработуваме податоци за да водиме евиденција за прашањата што сте ги поставиле преку или за вашиот Galaxy Wearable за да го подобриме вашето искуство со услугата за корисниците.

Освен тоа, може, исто така, да ги обработуваме вашите податоци врз основа на ваша согласност. Ако ја повлечете согласноста, ќе продолжиме да ги обработуваме податоците собрани пред вашето повлекување додека не се постигнат целите за кои тие податоци биле собрани.

Ве молиме имајте предвид дека, иако имаме намера да ги задржиме вашите податоци во временскиот период опишан погоре, тие може да се обработуваат подолго во согласност со важечкиот закон. На пример, доколку некоја посебна уредба наложи да побараме одреден податок, ќе се усогласиме и ќе го задржиме тој податок додека не истече бараниот период на задржување. 

Сè додека ги чуваме вашите податоци, тие секогаш ќе бидат предмет на соодветни мерки за заштита.

Вашето користење на Galaxy Wearable ќе вклучи пренос, складирање и обработка на вашите лични информации во други земји; таквите земји ги вклучуваат, без ограничување, земјите на Европската Економска Зона, Република Кореја, Соединетите Американски Држави, Кина и Виетнам. Сите меѓународни преноси на податоци се предмет на законски барања со цел да се загарантира дека вашите лични информации се обработуваат безбедно и како што би очекувале.

АЖУРИРАЊА НА ОВАА НАПОМЕНА ЗА ПРИВАТНОСТ

Оваа Напомена за приватност може да се ажурира за да ве извести за промените во начинот на кој ги собираме и обработуваме вашите информации за вашиот Galaxy Wearable или за промените во релевантните закони и прописи. Датумот кога овој документ е ажуриран последен пат е прикажан на горниот дел на оваа Напомена за приватност.

V 2.0