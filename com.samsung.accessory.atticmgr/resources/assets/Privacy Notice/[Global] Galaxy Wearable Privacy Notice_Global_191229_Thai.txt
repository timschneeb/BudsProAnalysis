ประกาศเกี่ยวกับความเป็นส่วนตัวสำหรับ Galaxy Wearable


ปรับปรุงครั้งล่าสุด: 1 ธันวาคม 2020

ที่ Samsung Electronics Co., Ltd., เราทราบดีว่าความเป็นส่วนตัวมีความสำคัญกับลูกค้าของเรา เราได้จัดทำประกาศความเป็นส่วนตัวนี้ เพื่อให้แน่ใจว่าคุณเข้าใจวิธีการที่เราเก็บรวบรวมและใช้ข้อมูลส่วนบุคคลของคุณ 

นโยบายความเป็นส่วนตัวของเรา ซึ่งสามารถดูได้ที่ https://account.samsung.com/membership/pp จะมีผลบังคับใช้กับการใช้งาน Galaxy Wearable ของคุณด้วยเช่นกัน นโยบายความเป็นส่วนตัวของเรามีข้อมูลเพิ่มเติมเกี่ยวกับวิธีที่เราใช้ข้อมูลของคุณ และยังมีข้อมูลเกี่ยวกับวิธีการติดต่อเรา โปรดอ่านนโยบายความเป็นส่วนตัวของเรา นอกเหนือจากประกาศความเป็นส่วนตัวฉบับนี้ อย่างไรก็ตาม ประกาศความเป็นส่วนตัวฉบับนี้จะมีผลบังคับใช้เหนือนโยบายความเป็นส่วนตัวเสมอ

เราเก็บรวบรวมข้อมูลอะไรบ้าง?

เราจะเก็บรวบรวมและเก็บรักษาข้อมูลเกี่ยวกับคุณในรูปแบบต่าง ๆ ผ่าน Galaxy Wearable 


ข้อมูลของคุณเกี่ยวกับการใช้ Galaxy Wearable

• ข้อมูลอุปกรณ์: รุ่นฮาร์ดแวร์ของคุณ, ข้อมูลฮาร์ดแวร์ของอุปกรณ์, หมายเลขซีเรียล และตัวระบุเฉพาะอื่น ๆ ของอุปกรณ์, หมายเลขโทรศัพท์, รหัสการขาย, รุ่นซอฟต์แวร์ปัจจุบัน, MCC (รหัสประเทศของมือถือ), MNC (รหัสเครือข่ายมือถือ), ที่อยู่ MAC, ที่อยู่ Bluetooth, เวอร์ชันของระบบปฏิบัติการ และการตั้งค่าของอุปกรณ์ที่คุณใช้ในการเข้าถึง Galaxy Wearable
• ข้อมูลบันทึก: ข้อมูลการวิเคราะห์, ข้อมูลทางเทคนิค, ข้อผิดพลาด และข้อมูลการใช้งาน เช่น เวลาและระยะเวลาที่คุณใช้ Galaxy Wearable, แอปที่คุณติดตั้งบน Galaxy Wearable และวิธีการที่คุณใช้และโต้ตอบกับแอปและเนื้อหาอื่น ๆ ที่นำเสนอผ่าน Galaxy Wearable, และข้อมูลใด ๆ ที่จัดเก็บไว้ในคุกกี้ที่เราติดตั้งไว้บนอุปกรณ์ของคุณ
• ข้อมูลตำแหน่ง: สัญญาณ GPS ในอุปกรณ์ของคุณหรือข้อมูลเกี่ยวกับ Wi-Fi AP และเสาสัญญาณมือถือจะถูกส่งถึงเรา (รวมถึงผู้ให้บริการของเรา) ในขณะที่ใช้ Galaxy Wearable ของคุณ เมื่อคุณเปิดฟังก์ชันตำแหน่งที่อยู่และใช้ฟังก์ชัน Find My Watch หรือ Find My Phone หรือใช้ฟังก์ชัน SOS


เราใช้ข้อมูลของคุณอย่างไร?

• เพื่อช่วยคุณลงทะเบียนและใช้งาน Galaxy Wearable ของคุณ 
• เพื่อให้บริการและมอบคุณลักษณะการใช้งานที่คุณร้องขอ 
• เพื่อตอบสนองต่อคำขอและคำถามของคุณ และเพื่อสื่อสารกับคุณเกี่ยวกับ Galaxy Wearable ของคุณ รวมทั้งให้ความช่วยเหลือเมื่อคุณขอรับการสนับสนุนด้านเทคนิคที่เกี่ยวกับ Galaxy Wearable 
• เพื่อช่วยให้คุณสามารถมีปฏิสัมพันธ์กับแอป คุณสมบัติ และบริการของ Samsung หรือของบุคคลที่สามที่กำหนด ตัวอย่างเช่น คุณสามารถสำรองข้อมูลแอปและข้อมูลการตั้งค่าของคุณใน Samsung Cloud ได้หรือใช้ Samsung Health ใน Galaxy Wearable
• เพื่อมอบเนื้อหาและบริการที่เกี่ยวข้องกับ Galaxy Wearable ที่ปรับให้เหมาะสมกับคุณ 
• เพื่อจัดโปรโมชันและข้อเสนอโดยวิธีการสื่อสารการตลาดทางตรง เฉพาะเมื่อคุณได้ให้ความยินยอมที่แยกต่างหากแก่เราแล้ว
• เพื่อวิเคราะห์ผลิตภัณฑ์และบริการของเรา รวมทั้ง Galaxy Wearable ของคุณ เพื่อช่วยให้เราเข้าใจลูกค้าได้ดียิ่งขึ้นเพื่อเสนอการสื่อสาร บริการ และประสบการณ์ที่เกี่ยวข้องที่สุดกับคุณ
• เพื่อสอบถามความคิดเห็นของคุณเกี่ยวกับผลิตภัณฑ์และบริการของเราและดำเนินการสำรวจความคิดเห็นของลูกค้าด้วยความยินยอมแยกต่างหาก ถ้าจำเป็น
• เพื่อให้บริการอัปเดตซอฟต์แวร์ บริการบำรุงรักษา และการสนับสนุนสำหรับ Galaxy Wearable
• เพื่อปฏิบัติตามกฎหมายและระเบียบข้อบังคับ
• เพื่อคุ้มครองสิทธิ ทรัพย์สิน และ/หรือความปลอดภัยของ Samsung Electronics หรือบริษัทในเครือ พันธมิตรทางธุรกิจ หรือลูกค้าใด ๆ ของเรา

เราเปิดเผยข้อมูลของคุณต่อใคร

เราจะเปิดเผยข้อมูลของคุณภายในธุรกิจของเราและต่อหน่วยงานดังต่อไปนี้ แต่เพื่อวัตถุประสงค์ตามที่อธิบายไว้ข้างต้นเท่านั้น

บริษัทในเครือ: บริษัทอื่น ๆ ในเครือกลุ่มบริษัท Samsung Electronics ที่เราควบคุมหรือเป็นเจ้าของ 
ผู้ให้บริการ: บริษัท ที่ได้ผ่านการเลือกสรรที่ให้บริการสำหรับเราหรือในนามของเรา เช่น เซิร์ฟเวอร์ข้อมูลที่เก็บข้อมูลในนามของเรา ผู้ให้บริการเหล่านี้มีความมุ่งมั่นที่จะปกป้องข้อมูลของคุณด้วยเช่นกัน 
ฝ่ายอื่น ๆ ตามที่กฎหมายกำหนดหรือตามความจำเป็นเพื่อปกป้อง Galaxy Wearable: ตัวอย่างเช่น มีความจำเป็นตามที่กฎหมายกำหนด กระบวนการทางกฎหมาย หรือคำสั่งศาลจากหน่วยงานภาครัฐในการเปิดเผยข้อมูลของคุณ หน่วยงานเหล่านี้ยังสามารถขอข้อมูลของคุณจากเราเพื่อจุดประสงค์ในการบังคับใช้กฎหมาย ความมั่นคงของชาติ การต่อต้านการก่อการร้าย หรือปัญหาอื่น ๆ ที่เกี่ยวข้องกับความมั่นคง 
ฝ่ายอื่น ๆ ที่เกี่ยวข้องกับการทำธุรกรรมของบริษัท: เราอาจเปิดเผยข้อมูลของคุณต่อบุคคลที่สามซึ่งเป็นส่วนหนึ่งของการควบรวมกิจการหรือการโอน การเข้าซื้อหรือการขาย หรือในกรณีที่มีการล้มละลาย และ 
ฝ่ายอื่น ๆ ที่ได้รับความยินยอมจากคุณหรือตามคำสั่งของคุณ: นอกเหนือจากการเปิดเผยข้อมูลตามที่ได้อธิบายไว้ในประกาศความเป็นส่วนตัวนี้ เราอาจเปิดเผยข้อมูลเกี่ยวกับคุณต่อบุคคลที่สามหากคุณให้ความยินยอมแยกต่างหากหรือขอให้มีการเปิดเผยข้อมูลดังกล่าว 

อัปเดตของประกาศความเป็นส่วนตัวนี้

ประกาศความเป็นส่วนตัวฉบับนี้อาจได้รับการอัปเดตเพื่อแจ้งให้คุณทราบเกี่ยวกับการเปลี่ยนแปลงวิธีการที่เราเก็บรวบรวมและประมวลผลข้อมูลในส่วนของ Galaxy Wearable หรือการเปลี่ยนแปลงกฎหมายและระเบียบข้อบังคับที่เกี่ยวข้อง วันที่ปรับปรุงเอกสารฉบับนี้จะแสดงอยู่ที่ด้านบนของประกาศความเป็นส่วนตัวฉบับนี้


V 2.0

