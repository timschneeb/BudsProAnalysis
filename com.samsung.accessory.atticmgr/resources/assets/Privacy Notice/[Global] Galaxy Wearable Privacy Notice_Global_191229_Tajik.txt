Огоҳии махфияти Galaxy Wearable


Навсозии охирин: 1 декабри соли 2020

Дар Samsung Electronics Co., Ltd., мо медонем, ки махфият барои муштариёни мо чӣ қадар муҳим аст. Мо ин Огоҳии махфиятро барои он тартиб додаем, ки шумо тарзи ҷамъоварӣ ва истифода шудани маълумоти шахсии худро бифаҳмед. 

Сиёсати Махфияти мо – онро дар https://account.samsung.com/membership/pp дидан мумкин аст – ҳамчунин ба истифодаи шумо аз Galaxy Wearable татбиқ карда мешавад. Сиёсати махфияти мо маълумоти бештар дар бораи тарзи истифода шудани иттилооти шумо аз ҷониби моро дар бар мегирад. Инчунин он маълумот дар бораи чӣ тар бо мо дар тамос шуданро дар бар мегирад. Лутфан, илова бар Огоҳии махфият, Сиёсати махфияти моро низ бихонед. Бо вуҷуди ин, ин Огоҳии махфият ҳамеша нисбат ба Сиёсати махфият бартарият дорад.

МО КАДОМ МАЪЛУМОТРО ҶАМЪ МЕКУНЕМ?

Тавассути Galaxy Wearable мо дар бораи шумо бо роҳҳои гуногун маълумот ҷамъоварӣ мекунем ва нигоҳ медорем. 


Маълумот дар бораи истифодаи Galaxy Wearable аз ҷониби шумо

• Маълумот дар бораи дастгоҳ: Тамғаи сахтафзори шумо, маълумот оид ба сахтафзори дастгоҳ, рақами силсилавӣ ва дигар муайянкунандаҳои беҳамтои дастгоҳ, рақами телефон, рамзи фурӯш, версияи ҷории нармафзор, МСС (рамзи мобилии кишвар), MNC (рамзи шабакаи мобилӣ), суроғаи MAC, суроғаи Bluetooth, версияҳои системаи омил ва танзимоти дастгоҳҳое, ки шумо онҳоро барои дастрасӣ ба Galaxy Wearable-и худ истифода мебаред.
• Маълумот аз дафтарҳои қайд: Маълумоти ташхисӣ, техникӣ, хатогӣ ва истифодабарӣ, аз ҷумла вақт ва давомнокии истифодабарии шумо аз Galaxy Wearable, барномаҳои аз ҷониби шумо ба Galaxy Wearable насбгардида ва чӣ тавр шумо барномаҳо ва дигар муҳтавои тавассути Galaxy Wearable-и шумо пешниҳодшавандаро истифода мебаред ва ҳама гуна маълумоти дохили кукиҳое,ки мо дар дастгоҳҳои шумо насб мекунем.
• Маълумоти макон: Ҳангоми истифодаи шумо аз Galaxy Wearable дар ҳолати фаъол кардани функсияи “Макон” ва истифодаи функсияи “Ёфтани соати ман” ё “Ёфтани телефони ман” ё истифодаи функсияи SOS сигнали GPS-и дастгоҳи шумо ё маълумот дар бораи нуқтаҳои дастрасии Wi-Fi-и дар наздикӣ буда ва манораҳои алоқаи мобилӣ ба мо (аз ҷумла ба таҳвилгарони хизматрасонии мо) фиристода мешавад.


МО МАЪЛУМОТИ ШУМОРО ЧӢ ТАВР ИСТИФОДА МЕБАРЕМ?

• Барои ба шумо дар қайдкунӣ ва истифодаи Galaxy Wearable кумак расонидан. 
• Барои хидматҳо ва хусусиятҳои дархост кардаатонро пешниҳод кардан. 
• Барои ҷавоб додан ба талабот ва саволҳои шумо, ва муошират бо шумо дар бораи Galaxy Wearable-и шумо, аз он ҷумла пешниҳоди маслиҳат ҳангоми аз ҷониби шумо дархост карда шудани дастгирии техникӣ оиди Galaxy Wearable-и шумо. 
• Барои иҷозат додан ба шумо ҷиҳати интихоби замимаҳои Samsung ё ки барномаҳову, хусусиятҳо ва хизматрасониҳои тарафҳои сеюм. Масалан, шумо маълумот оиди барномаҳо ё ки танзимоти худро ба Samsung Cloud маҳфуз карда ё ки Samsung Health-ро дар Galaxy Wearable-и худ истифода бурда тавонед. 
• Барои пешниҳод намудани мӯҳтаво ё ки хизматрасониҳои ба Galaxy Wearable-алоқаманд. 
• Барои танҳо дар ҳолати доштани розигии алоҳидаи шумо ба шумо тавассути мукотибаи маркетингии бевосита иқдомҳо ва пешниҳодҳо фиристодан.
• Барои таҳлил кардани маҳсулот ва хидматҳои мо, аз он ҷумла Galaxy Wearable, бо мақсади мусоидат ба фаҳмиши беҳтари муштариён, то мо мукотиба, хидматҳо ва таҷрибаҳои ба шумо мувофиқ пешниҳод карда тавонем.
• Барои аз шумо дар бораи маҳсулот ва хидматҳои мо фикру ақида пурсидан ва барои миёни муштариён пурсишҳо гузаронидан; агар ҳатмӣ бошад, бо розигии алоҳидаи шумо.
• Барои пешниҳод кардани навсозиҳои нармафзор, хизматрасонии техникӣ ва дастгирӣ барои Galaxy Wearable-и шумо.
• Барои мутобиқат ба қонун ва қоидаҳо.
• Барои ҳуқуқҳо, моликият ва/ё бехатарии Samsung Electronics ё ширкатҳои фаръӣ, шарикони тиҷоратӣ ва/ё муштариёни моро муҳофизат кардан.

МО МАЪЛУМОТИ ШУМОРО БО КӢ МУБОДИЛА МЕКУНЕМ?

Мо маълумоти шуморо танҳо дар дохили ва ба шахсони зерин фош хоҳем кард, вале танҳо барои мақсадҳои дар боло тавсифгардида.

Ширкатҳои фаръӣ: ширкатҳои дигари Samsung Electronics Group, ки мо идора мекунем ё дар ихтиёр дорем;
Таҳвилгарони хизматрасониҳо: ширкатҳои бодиққат интихобгардидаи таҳвилкунандаи хизматрасониҳо ё ки барои мо, ба монанди серверҳои маълумотҳо, ки маълумотҳоро ба хотири мо хизмат мерасонанд. Ин таҳвилгарон низ уҳдадоранд, ки маълумоти шуморо муҳофизат намоянд;
Тарафҳои дигар дар ҳолатҳои аз ҷониби қонун талабкардашуда ё ки ҳангоми зарурияти муҳофизаи Galaxy Wearable-и шумо: масалан, он метавонад мутобиқи қонун, мурофиаи ҳуқуқӣ, ё ки қарори суд аз маҳкамаҳои ҳукуматӣ барои фошкунии маълумоти шумо зарур гардад. Инчунин онҳо метавонанд маълумоти шуморо аз мо барои мақсадҳои татбиқи қонун, амнияти миллӣ, зидди терроризм ё масъалаҳои дигаре, ки ба амнияти давлат дахл доранд, дархост намоянд;
Тарафҳои дигар дар робита бо амалиётҳои корпоративӣ: мо метавонем маълумоти шуморо ба тарафи сеюм ҳамчун дар чорчӯбаи якҷояшавӣ ё интиқол, харид ё фурӯш ва ё дар ҳолати муфлисшавӣ ифшо кунем; ва
Тарафҳои дигар бо розигии шумо ё бо дастури шумо: илова бар мавридҳои ошкоркунии дар ин Огоҳии махфият шарҳ додашуда, мо метавонем маълумотро дар бораи шумо бо тарафҳои сеюм ҳангоми розигии алоҳидаи шумо ба он ё дархости чунин мубодилакунӣ мубодила намоем.

НАВНКУНИҲО БА ОГОҲИИ МАХФИЯТИ МАЗКУР

Ин Огоҳии махфият метавонад бо мақсади хабардор кардани шумо оиди тағйирот дар усулу роҳҳои ҷамъоварии маълумоти шумо аз ҷониби мо барои Galaxy Wearable ва тағйирот дар қонуну қоидаҳо тағйир дода шавад. Таърихи рӯзи тағйироти охирин ба ин ҳуҷҷат дар болои ин Огоҳии махфият нишон дода мешавад.

V 2.0