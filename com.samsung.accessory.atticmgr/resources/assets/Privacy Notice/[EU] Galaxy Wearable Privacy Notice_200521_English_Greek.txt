Δήλωση Απορρήτου Galaxy Wearable


Τελευταία ενημέρωση: 1 Δεκεμβρίου 2020

Στη Samsung Electronics Co., Ltd., γνωρίζουμε πόσο σημαντικό είναι το ιδιωτικό απόρρητο για τους πελάτες μας. Η Samsung έχει την ιδιότητα του υπεύθυνου επεξεργασίας δεδομένων για το Galaxy Wearable. Συντάξαμε αυτήν τη δήλωση απορρήτου, για να βεβαιωθούμε ότι κατανοείτε τον τρόπο συλλογής και χρήσης των προσωπικών σας δεδομένων. 

Η Πολιτική απορρήτου - την οποία μπορείτε να δείτε στη διεύθυνση https://account.samsung.com/membership/terms/privacypolicy - ισχύει επίσης για τη χρήση του Galaxy Wearable. Η Πολιτική απορρήτου μας περιέχει περισσότερες πληροφορίες σχετικά με το πώς χρησιμοποιούμε τα δεδομένα σας. Περιλαμβάνει, επίσης, πληροφορίες για το πώς θα επικοινωνήσετε μαζί μας. Διαβάστε την Πολιτική απορρήτου μας επιπλέον της παρούσας Δήλωσης Απορρήτου. Ωστόσο, αυτή η Δήλωση Απορρήτου υπερισχύει πάντοτε έναντι της Πολιτικής Απορρήτου.

ΠΟΙΕΣ ΠΛΗΡΟΦΟΡΙΕΣ ΣΥΛΛΕΓΟΥΜΕ

Μέσω του Galaxy Wearable, συλλέγουμε και διατηρούμε πληροφορίες για εσάς με διάφορους τρόπους. 

Πληροφορίες σχετικά με το πώς χρησιμοποιείτε το Galaxy Wearable

• Στοιχεία συσκευής: Το μοντέλο υλικού, πληροφορίες υλικού συσκευής, σειριακός αριθμός και άλλα μοναδικά αναγνωριστικά συσκευής, αριθμός τηλεφώνου, κωδικός πωλήσεων, τρέχουσα έκδοση λογισμικού, MCC (κωδικός χώρας κινητής τηλεφωνίας), MNC (κωδικός δικτύου κινητής τηλεφωνίας), διεύθυνση MAC, διεύθυνση Bluetooth, εκδόσεις λειτουργικού συστήματος και ρυθμίσεις των συσκευών που χρησιμοποιείτε για πρόσβαση στο Galaxy Wearable.
• Πληροφορίες αρχείου καταγραφής: Διαγνωστικές και τεχνικές πληροφορίες, πληροφορίες σφαλμάτων και χρήσης όπως ο χρόνος και η διάρκεια χρήσης από εσάς του Galaxy Wearable, εφαρμογές που έχετε εγκαταστήσει στο Galaxy Wearable και πώς χρησιμοποιείτε και αλληλεπιδράτε με τις εφαρμογές και άλλο περιεχόμενο που προσφέρεται μέσω του Galaxy Wearable, και οποιεσδήποτε πληροφορίες είναι αποθηκευμένες στα cookies που εγκαθιστάμε στις συσκευές σας.
• Πληροφορίες τοποθεσίας: Το σήμα GPS της συσκευής σας ή πληροφορίες για κοντινά σημεία πρόσβασης Wi-Fi και κεραίες κινητής τηλεφωνίας μεταδίδονται σε εμάς (συμπεριλαμβανομένων των παρόχων υπηρεσιών μας) ενώ χρησιμοποιείτε το Galaxy Wearable, όταν ενεργοποιείτε τη λειτουργία τοποθεσίας και χρησιμοποιείτε τη λειτουργία «Εύρεση ρολογιού» ή «Εύρεση τηλεφώνου μου» ή χρησιμοποιείτε τη λειτουργία SOS.

ΠΩΣ ΧΡΗΣΙΜΟΠΟΙΟΥΜΕ ΤΙΣ ΠΛΗΡΟΦΟΡΙΕΣ ΣΑΣ

• Για να σας βοηθήσουμε να εγγραφείτε και να χρησιμοποιήσετε το Galaxy Wearable. 
• Για να σας παράσχουμε τις υπηρεσίες και τις λειτουργίες που ζητάτε. 
• Για να ανταποκριθούμε στα αιτήματα και τις ερωτήσεις σας και να επικοινωνήσουμε μαζί σας σχετικά με το Galaxy Wearable, συμπεριλαμβανομένης της παροχής βοήθειας όταν ζητάτε τεχνική υποστήριξη σχετικά με το Galaxy Wearable. 
• Για να σας δώσουμε τη δυνατότητα να αλληλεπιδράσετε με επιλεγμένες εφαρμογές, λειτουργίες και υπηρεσίες της Samsung ή τρίτων. Για παράδειγμα, μπορείτε να δημιουργήσετε αντίγραφα ασφαλείας των πληροφοριών των εφαρμογών και των ρυθμίσεών σας στο Samsung Cloud ή να χρησιμοποιήσετε το Samsung Health στο Galaxy Wearable.
• Για να παρέχουμε προσαρμοσμένο περιεχόμενο και υπηρεσίες σχετικά με το Galaxy Wearable. 
• Για να παρέχουμε προωθητικές ενέργειες και προσφορές μέσω μηνυμάτων άμεσου μάρκετινγκ, μόνο εφόσον μας έχετε δώσει ξεχωριστή συγκατάθεση.
• Για να λειτουργούμε, να αξιολογούμε και να βελτιώνουμε το Galaxy Wearable και την επιχείρησή μας (συμπεριλαμβανομένης της ανάπτυξης νέων προϊόντων και υπηρεσιών, της ενίσχυσης και βελτίωσης των προϊόντων και των υπηρεσιών μας, της διαχείρισης των επικοινωνιών μας, της ανάλυσης των προϊόντων, των υπηρεσιών και της πελατειακής βάσης μας, της διεξαγωγής ερευνών μάρκετινγκ, της διενέργειας αναλύσεων δεδομένων και της εκτέλεσης λογιστικών, ελεγκτικών και άλλων εσωτερικών λειτουργιών).
• Για να ζητήσουμε την άποψή σας σχετικά με τα προϊόντα και τις υπηρεσίες μας και να διεξάγουμε έρευνες πελατών, με την ξεχωριστή συγκατάθεσή σας, εάν απαιτείται.
• Για την παροχή ενημερώσεων λογισμικού, υπηρεσιών συντήρησης και υποστήριξης για το Galaxy Wearable.
• Για να σας προστατεύουμε, να εντοπίζουμε και να αποτρέπουμε απάτες και άλλες εγκληματικές δραστηριότητες, αξιώσεις και άλλες ευθύνες.
• Για να συμμορφωνόμαστε και να επιβάλλουμε τις ισχύουσες νομικές απαιτήσεις, τα σχετικά πρότυπα του κλάδου και τις πολιτικές μας, συμπεριλαμβανομένης της παρούσας Δήλωσης Απορρήτου και της Πολιτικής Απορρήτου.

Η Samsung επεξεργάζεται τα προσωπικά δεδομένα για τους σκοπούς που περιγράφονται παραπάνω. Η νομική βάση της Samsung για την επεξεργασία προσωπικών δεδομένων περιγράφεται παρακάτω: 

Για την εκπλήρωση των υποσχέσεών μας προς εσάς (Άρθρο 6(1)(β) του Κανονισμού GDPR)

• Εγγραφή δική σας και του Galaxy Wearable
• Παροχή του Galaxy Wearable, όπως για παράδειγμα να μπορείτε να δημιουργήσετε αντίγραφα ασφαλείας των πληροφοριών των εφαρμογών και των ρυθμίσεών σας σε διακομιστές cloud
• Παροχή εξατομικευμένου περιεχομένου
• Δυνατότητα να αλληλεπιδράτε με άλλο περιεχόμενο Samsung και περιεχόμενο τρίτων

Για την προώθηση των επιχειρηματικών συμφερόντων μας (Άρθρο 6(1)(στ) του Κανονισμού GDPR)

• Λειτουργία, αξιολόγηση και βελτίωση του Galaxy Wearable και της επιχείρησής μας
• Ανταπόκριση στα αιτήματα, τις οδηγίες και τις απορίες σας
• Διατήρηση επαρκών μέτρων ασφαλείας, παροχή υποστήριξης και ενημερώσεων
• Προστασία έναντι ευθύνης, συμπεριλαμβανομένης της συμμόρφωσης με τα πρότυπα του κλάδου και της επιβολής των πολιτικών μας

Για τη συμμόρφωση με τον νόμο και τις νομικές διαδικασίες (Άρθρο 6(1)(γ) του Κανονισμού GDPR)
• Συμμόρφωση με τα ισχύοντα καταστατικά και τις κανονιστικές και δικαστικές αποφάσεις

Με την παροχή της συγκατάθεσής σας (Άρθρο 6(1)(α) του Κανονισμού GDPR)
• Παροχή ειδοποιήσεων μάρκετινγκ (όπως μέσω ειδοποιήσεων push, email και γραπτών μηνυμάτων)

ΣΕ ΠΟΙΟΝ ΚΟΙΝΟΠΟΙΟΥΜΕ ΤΙΣ ΠΛΗΡΟΦΟΡΙΕΣ ΣΑΣ

Γνωστοποιούμε τις πληροφορίες σας εσωτερικά στην επιχείρησή μας και στους ακόλουθους φορείς, αλλά μόνο για τους σκοπούς που περιγράφονται ανωτέρω.

Συγγενείς εταιρείες: άλλες εταιρείες του Ομίλου Samsung Electronics που ελέγχονται από ή ανήκουν σε εμάς.
Πάροχοι υπηρεσιών: προσεκτικά επιλεγμένες εταιρείες που παρέχουν υπηρεσίες για λογαριασμό ή εκ μέρους μας, όπως διακομιστές δεδομένων που διατηρούν δεδομένα για λογαριασμό μας. Οι εν λόγω πάροχοι δεσμεύονται επίσης για την προστασία των πληροφοριών σας.
Άλλα μέρη όταν απαιτείται από τον νόμο ή για την προστασία του Galaxy Wearable: Για παράδειγμα, μπορεί να απαιτείται γνωστοποίηση των πληροφοριών σας βάσει νόμου, νομικών διαδικασιών ή δικαστικής απόφασης από κυβερνητικές αρχές. Ενδέχεται επίσης οι πληροφορίες σας να ζητηθούν από εμάς για λόγους επιβολής του νόμου, εθνικής ασφάλειας, καταπολέμησης της τρομοκρατίας ή άλλων ζητημάτων που αφορούν τη δημόσια ασφάλεια.
Άλλα μέρη σε σχέση με εταιρικές συναλλαγές: Ενδέχεται να γνωστοποιήσουμε τις πληροφορίες σας σε τρίτα μέρη στο πλαίσιο συγχώνευσης ή μεταβίβασης, εξαγοράς ή πώλησης ή σε περίπτωση πτώχευσης, και
Άλλα μέρη με τη συγκατάθεσή σας ή κατόπιν υπόδειξής σας: Επιπλέον των γνωστοποιήσεων που περιγράφονται στην παρούσα Δήλωση Απορρήτου, ενδέχεται να κοινοποιήσουμε πληροφορίες που σας αφορούν σε τρίτους με την ξεχωριστή συγκατάθεσή σας ή εφόσον ζητήσετε την εν λόγω κοινοποίηση. 

ΠΟΣΟ ΧΡΟΝΟ ΔΙΑΤΗΡΟΥΜΕ ΤΙΣ ΠΛΗΡΟΦΟΡΙΕΣ ΣΑΣ ΚΑΙ ΠΟΥ ΔΙΑΒΙΒΑΖΟΝΤΑΙ

Το χρονικό διάστημα διατήρησης των δεδομένων σας εξαρτάται από τη νομική βάση στην οποία στηρίζεται η επεξεργασία των δεδομένων σας. Για παράδειγμα, τα δεδομένα που επεξεργαζόμαστε για την εκτέλεση της σύμβασής μας μαζί σας απαιτούν να διατηρούμε τα δεδομένα καθ’ όλη τη διάρκεια χρήσης του Galaxy Wearable εκ μέρους σας. Εφόσον είστε ενεργός χρήστης του Galaxy Wearable, θα διατηρούμε και θα επεξεργαζόμαστε αυτά τα δεδομένα. Δεδομένα όπως οι πληροφορίες συσκευής και τα αναγνωριστικά εμπίπτουν σε αυτήν την κατηγορία.

Τα δεδομένα που επεξεργαζόμαστε για την προώθηση των επιχειρηματικών μας συμφερόντων, όπως η χρήση του Galaxy Wearable από εσάς, διατηρούνται μόνο για όσο διάστημα απαιτείται για τους σκοπούς για τους οποίους συλλέχθηκαν. Για παράδειγμα, αυτά τα δεδομένα ενδέχεται να συλλεχθούν για τη διεξαγωγή αναλύσεων ώστε να μπορέσουμε να αναπτύξουμε βελτιώσεις στο Galaxy Wearable ή να επεξεργαστούμε δεδομένα για να διατηρήσουμε ένα αρχείο με τις απορίες που υποβάλατε μέσω του ή σχετικά με το Galaxy Wearable ή για να βελτιώσουμε την εμπειρία εξυπηρέτησης των πελατών μας.

Επιπλέον, ενδέχεται επίσης να επεξεργαστούμε τα δεδομένα σας βάσει της συγκατάθεσής σας. Αν ανακαλέσετε τη συγκατάθεσή σας, θα συνεχίσουμε να επεξεργαζόμαστε δεδομένα που συλλέχθηκαν πριν από την ανάκλησή σας έως ότου επιτευχθούν οι σκοποί για τους οποίους συλλέχθηκαν αυτά τα δεδομένα.

Λάβετε υπόψη ότι, παρόλο που στοχεύουμε στη διατήρηση των δεδομένων σας για το χρονικό διάστημα που περιγράφεται παραπάνω, τα δεδομένα σας ενδέχεται να υποστούν επεξεργασία για μεγαλύτερο διάστημα σύμφωνα με την ισχύουσα νομοθεσία. Για παράδειγμα, εάν ένα συγκεκριμένο καταστατικό ορίζει ότι απαιτούμε ένα συγκεκριμένο κομμάτι δεδομένων, θα συμμορφωθούμε και θα διατηρήσουμε αυτά τα δεδομένα έως ότου λήξει η απαιτούμενη περίοδος διατήρησης. 

Εφόσον τα δεδομένα σας διατηρούνται από εμάς, τα δεδομένα σας θα υπόκεινται πάντα σε ρήτρες διασφάλισης.

Η χρήση του Galaxy Wearable θα περιλαμβάνει τη μεταφορά, αποθήκευση και επεξεργασία των προσωπικών δεδομένων σας σε άλλες χώρες. Αυτές οι χώρες περιλαμβάνουν, χωρίς περιορισμό, χώρες εντός του Ευρωπαϊκού Οικονομικού Χώρου, τη Δημοκρατία της Κορέας, τις Ηνωμένες Πολιτείες, την Κίνα και το Βιετνάμ. Όλες οι διεθνείς μεταφορές δεδομένων υπόκεινται σε νομικές απαιτήσεις για να διασφαλιστεί ότι η επεξεργασία των προσωπικών σας δεδομένων γίνεται με ασφάλεια και όπως θα περιμένατε.

ΕΝΗΜΕΡΩΣΕΙΣ ΣΤΗΝ ΠΑΡΟΥΣΑ ΔΗΛΩΣΗ ΑΠΟΡΡΗΤΟΥ

Η παρούσα Δήλωση Απορρήτου ενδέχεται να ενημερωθεί για να πληροφορηθείτε σχετικά με αλλαγές στον τρόπο που συλλέγουμε και επεξεργαζόμαστε τις πληροφορίες σας για το Galaxy Wearable ή αλλαγές σε συναφείς νόμους και κανονισμούς. Η ημερομηνία της τελευταίας ενημέρωσης του εγγράφου εμφανίζεται στο επάνω μέρος της παρούσας Δήλωσης Απορρήτου. 

V 2.0