Scéala Príobháide Galaxy Wearable


Nuashonraithe den uair dheireanach ar an: 1 Nollaig 2020

Ag Samsung Electronics Co., Ltd., tuigimídne cé chomh tábhachtach is atá an phríobháid dár gcustaiméirí. Tá an Scéala Príobháide seo cruthaithe againn lena chinntiú go dtuigeann tú an bealach a dhéanaimid d’fhaisnéis phearsanta a bhailiú agus a úsáid. 

Baineann ár mBeartas Príobháide– ar féidir amharc air ag https://account.samsung.com/membership/pp – leis an úsáid a bhaineann tú as do Galaxy Wearable freisin. Tá tuilleadh faisnéise inár mBeartas Príobháide faoin dóigh a n-úsáidimid do shonraí. Tá faisnéis ann chomh maith faoi conas teagmháil a dhéanamh linn. Léigh ár mBeartas Príobháide chomh maith leis an Scéala Príobháide seo, le do thoil. Mar sin féin, beidh an Fógra Príobháide seo i réim thar an mBeartas Príobháide i gcónaí.

CÉN FHAISNÉIS A BHAILÍMID?

Trí do Galaxy Wearable, bailímid agus coinnímid faisnéis fútsa ar bhealaí éagsúla. 


Faisnéis Faoin Úsáid a Bhaineann tú as do Galaxy Wearable

• Faisnéis ghléis: Do leagan crua-earraí, faisnéis faoi chrua-earraí an ghléis, sraithuimhir agus aitheantóirí uathúla eile gléis, uimhir fóin, cód díolacháin, leagan reatha bogearraí, MCC (cód tíre an fhóin phóca), MNC (cód líonra an fhóin phóca), seoladh MAC, seoladh Bluetooth, leaganacha an chórais oibriúcháin, agus socruithe na ngléasanna a úsáideann tú chun do Galaxy Wearable a rochtain.
• Faisnéis loga: Faisnéis dhiagnóiseach, theicniúil, earráidí agus úsáide amhail an t-am agus an fad ama a bhaineann tú úsáid as do Galaxy Wearable, aipeanna a shuiteálann tú ar do Galaxy Wearable agus an dóigh a n-úsáideann tú na haipeanna agus innneachar eile a thairgtear trí do Galaxy Wearable agus an dóigh a n-idirghníomhaíonn tú leo, agus faisnéis ar bith eile a stóráiltear i bhfianáin a shuiteálaimid ar do ghléasanna.
• Faisnéis suímh: Seoltar comhartha GPS do ghléis nó faisnéis faoi phointí rochtana agus túrchealla Wi-Fi in aice láimhe chugainn (ár soláthraithe seirbhíse san áireamh), nuair a úsáideann tú do Galaxy Wearable, nuair a chasann tú air an fheidhm Suímh agus nuair a bhaineann tú úsáid as an bhfeidhm Aimsigh m’Uaireadóir nó as an bhfeidhm Aimsigh M’Fhón, nó as an bhfeidhm SOS.

CONAS A ÚSÁIDIMID DO CHUID FAISNÉISE?

• Chun cuidiú leat clárú le Galaxy Wearable agus é a úsáid. 
• Chun seirbhísí agus gnéithe a iarrann tú a sholáthar. 
• Chun freagra a thabhairt ar d’iarratais agus ar do cheisteanna, agus chun teagmháil a dhéanamh leat faoi do Galaxy Wearable, lena n-áirítear cabhair a chur ar fáil nuair a iarrfaidh tú tacaíocht theicniúil maidir le do Galaxy Wearable. 
• Chun gur féidir leat idirghníomhú le feidhmchláir, gnéithe agus seirbhísí áirithe de chuid Samsung nó de chuid tríú páirtithe. Mar shampla, d’fhéadfaí go mbeidh tú in ann d’fheidhmchláir agus d’fhaisnéis socruithe a chúltacú go Samsung Cloud nó go mbeidh tú in ann Samsung Health a úsáid ar do Galaxy Wearable.
• Chun inneachar agus seirbhísí saincheaptha a bhaineann le do Galaxy Wearable a chur ar fáil. 
• Chun promóisin agus tairiscintí a chur ar fáil trí theachtaireachtaí margaíochta dírí, ach amháin tar éis duit do thoiliú ar leith a thabhairt dúinn.
• Chun ár dtáirgí agus ár seirbhísí a anailísiú, do Galaxy Wearable san áireamh, chun cabhrú linn tuiscint níos fearr a fháil ar ár gcuid custaiméirí chun na teachtaireachtaí cumarsáide, na seirbhísí agus na heispéiris is ábhartha a chur ar fáil.
• Chun tuairimí a iarraidh ort maidir lenár dtáirgí agus lenár seirbhísí agus chun suirbhéanna custaiméirí a dhéanamh – más gá sin, le do thoiliú ar leith.
• Chun nuashonruithe bogearraí, seirbhísí cothabhála, agus tacaíocht a chur ar fáil do do Galaxy Wearable.
• Chun cloí le dlíthe agus le rialacháin.
• Chun cearta, maoin agus/nó slándáil Samsung Electronics, nó aon duine dár gcuid cleamhnaithe, comhpháirtithe gnó agus/nó custaiméirí a chosaint.

CÉ LEIS A ROINNIMID DO CHUID FAISNÉISE?

Nochtfaimid d’fhaisnéis go hinmheánach laistigh dár ngnó agus leis na heintitis seo a leanas, ach amháin chun na cuspóirí a gcuirtear síos orthu thuas.

* Cleamhnaithe: comhlachtaí eile Ghrúpa Samsung Electronics a rialaímid agus atá faoinár n-úinéireacht;
* Soláthraithe seirbhíse: comhlachtaí a roghnaítear go cúramach a chuireann seirbhísí ar fáil dúinn nó thar ár gceann, amhail freastalaithe sonraí a choimeádann sonraí thar ár gceann. Tá na soláthraithe sin tiomanta do do chuid faisnéise a chosaint chomh maith;
* Páirtithe eile nuair a éilítear é sin leis an dlí nó de réir mar is gá chun do Galaxy Wearable a chosaint: mar shampla, d’fhéadfaí go n-éileodh an dlí, próiseas dlí nó ordú cúirte ó údaráis rialtais go nochtfaí do chuid faisnéise. Féadfaidh sé go lorgóidh siad do chuid faisnéise uainn freisin chun críocha fheidhmiú an dlí, na slándála náisiúnta, na frithsceimhlitheoireachta, nó saincheisteanna eile a bhaineann le slándáil an phobail;
* Páirtithe eile i gceangal le hidirbhearta corparáideacha: d’fhéadfaimis d’fhaisnéis a nochtadh le tríú páirtí mar chuid de chumasc nó aistriú, ceannachán nó díolachán, nó i gcás féimheachta; agus
* Páirtithe eile le do thoil nó faoi do rogha: chomh maith leis na nochtuithe a gcuirtear síos orthu sa Scéala Príobháide seo, d’fhéadfaimis faisnéis fút a roinnt le tríú páirtithe sa chás go dtabharfaidh tú toil ar leithligh chuig an roinnt sin nó sa chás go n-iarrfaidh tú an roinnt sin.

NUASHONRUITHE AR AN SCÉALA PRÍOBHÁIDE SEO

Féadfar an Scéala Príobháide seo a nuashonrú chun athruithe a chur in iúl duit ar an dóigh a ndéanaimid do chuid faisnéise a bhailiú agus a phróiseáil le haghaidh do Galaxy Wearable nó chun athruithe ar dhlíthe agus ar rialacháin ábhartha a chur in iúl duit. Tá an dáta a nuashonraíodh an doiciméad an uair dheireanach le feiceáil ag barr an Scéala Príobháide seo.

V 2.0
