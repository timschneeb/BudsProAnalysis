Galaxy Wearable സ്വകാര്യതാ അറിയിപ്പ്


അവസാനമായി അപ്‌ഡേറ്റ് ചെയ്തത്: 1 ഡിസംബർ 2020

കസ്‌റ്റമർമാർക്ക് സ്വകാര്യത എത്രത്തോളം പ്രധാനമാണെന്ന് Samsung Electronics Co., Ltd.-ന് അറിയാം. നിങ്ങളുടെ വ്യക്തിഗത വിവരങ്ങൾ ഞങ്ങൾ എങ്ങനെയാണ് ശേഖരിക്കുകയും ഉപയോഗിക്കുകയും ചെയ്യുന്നതെന്ന് നിങ്ങൾ മനസ്സിലാക്കുന്നുവെന്ന് ഉറപ്പാക്കുന്നതിനാണ് ഞങ്ങൾ ഈ സ്വകാര്യതാ അറിയിപ്പ് സൃഷ്ടിച്ചിരിക്കുന്നത്. 

ഞങ്ങളുടെ സ്വകാര്യതാ നയം - https://account.samsung.com/membership/pp എന്ന ലിങ്ക് വഴി കാണാൻ കഴിയുന്നതാണ് - നിങ്ങളുടെ Galaxy Wearable-ന്റെ ഉപയോഗത്തിനും ബാധകമാണ്. നിങ്ങളുടെ ഡാറ്റ ഞങ്ങൾ എങ്ങനെയാണ് ഉപയോഗിക്കുന്നത് എന്നതിനെ കുറിച്ചുള്ള കൂടുതൽ വിവരങ്ങൾ ഞങ്ങളുടെ സ്വകാര്യതാ നയത്തിൽ അടങ്ങിയിരിക്കുന്നു. ഞങ്ങളെ എങ്ങനെയാണ് ബന്ധപ്പെടുക എന്നതിനെ കുറിച്ചുള്ള വിവരങ്ങളും ഇതിൽ ഉൾപ്പെടുന്നു. ഈ സ്വകാര്യതാ അറിയിപ്പിന് പുറമേ, ഞങ്ങളുടെ സ്വകാര്യതാ നയവും വായിക്കുക. എന്നിരുന്നാലും, എല്ലായ്‌പ്പോഴും സ്വകാര്യതാ നയത്തെക്കാൾ മുൻഗണന ഈ സ്വകാര്യതാ അറിയിപ്പിനായിരിക്കും.

എന്തൊക്കെ വിവരങ്ങളാണ് ഞങ്ങൾ ശേഖരിക്കുന്നത്?

Galaxy Wearable സേവനത്തിലൂടെ, നിങ്ങളെ കുറിച്ചുള്ള വിവരങ്ങൾ വ്യത്യസ്ത വഴികളിലൂടെ ഞങ്ങൾ ശേഖരിക്കുകയും പരിപാലിക്കുകയും ചെയ്യുന്നു. 


നിങ്ങളുടെ Galaxy Wearable ഉപയോഗത്തെ കുറിച്ചുള്ള വിവരങ്ങൾ

• ഉപകരണ വിവരങ്ങൾ: നിങ്ങളുടെ ഹാർഡ്‌വെയർ മോഡൽ, ഉപകരണ ഹാർഡ്‌വെയർ വിവരങ്ങൾ, സീരിയൽ നമ്പർ, മറ്റ് അദ്വിതീയ ഉപകരണ ഐഡന്റിഫയറുകൾ, ഫോൺ നമ്പർ, വിൽപ്പന കോഡ്, നിലവിലെ സോഫ്റ്റ്‌വെയർ പതിപ്പ്, MCC (മൊബൈൽ കൺട്രി കോഡ്), MNC (മൊബൈൽ നെറ്റ്‌വർക്ക് കോഡ്), MAC വിലാസം, Bluetooth വിലാസം, ഓപ്പറേറ്റിംഗ് സിസ്റ്റം പതിപ്പുകൾ, നിങ്ങളുടെ Galaxy Wearable ആക്‌സസ് ചെയ്യാൻ ഉപയോഗിക്കുന്ന ഉപകരണങ്ങളുടെ സജ്ജീകരണം.
• ലോഗ് വിവരങ്ങൾ: നിങ്ങളുടെ Galaxy Wearable ഉപയോഗത്തിന്റെ സമയവും കാലാവധിയും നിങ്ങളുടെ Galaxy Wearable-ൽ നിങ്ങൾ ഇൻസ്റ്റാൾ ചെയ്തിട്ടുള്ള ആപ്പുകളും നിങ്ങളുടെ Galaxy Wearable വഴി വാഗ്ദാനം ചെയ്യപ്പെടുന്ന ആപ്പുകളും മറ്റ് ഉള്ളടക്കങ്ങളും നിങ്ങൾ എങ്ങനെ ഉപയോഗിക്കുന്നു എന്ന വിവരങ്ങളും അവയുമായി നിങ്ങൾ എങ്ങനെ സംവദിക്കുന്നു എന്ന വിവരങ്ങളും പോലെയുള്ള പ്രശ്നനിർണ്ണയ, സാങ്കേതിക, പിശക്, ഉപയോഗ വിവരങ്ങൾ.
• ലൊക്കേഷൻ വിവരങ്ങൾ: നിങ്ങളുടെ Galaxy Wearable ഉപയോഗിക്കുന്ന സമയത്ത്, നിങ്ങൾ ലൊക്കേഷൻ ഫംഗ്ഷൻ ഓണാക്കി എന്റെ വാച്ച് കണ്ടെത്തുക എന്ന ഫംഗ്‌ഷനോ എന്റെ ഫോൺ കണ്ടെത്തുക എന്ന ഫംഗ്‌ഷനോ ഉപയോഗിക്കുമ്പോഴോ SOS ഫംഗ്ഷൻ ഉപയോഗിക്കുമ്പോഴോ, നിങ്ങളുടെ ഉപകരണത്തിന്റെ GPS സിഗ്നലിനെയോ അടുത്തുള്ള Wi-Fi ആക്‌സസ് പോയിന്റുകളെയോ സെൽ ടവറുകളെയോ കുറിച്ചുള്ള വിവരങ്ങൾ ഞങ്ങൾക്ക് (ഞങ്ങളുടെ സേവന ദാതാക്കൾക്ക് ഉൾപ്പെടെ) അയയ്‌ക്കപ്പെടും.

നിങ്ങളുടെ വിവരങ്ങൾ ഞങ്ങൾ എങ്ങനെയാണ് ഉപയോഗിക്കുന്നത്?

• നിങ്ങളുടെ Galaxy Wearable-നായി രജിസ്റ്റർ ചെയ്യാനും അത് ഉപയോഗിക്കാനും സഹായിക്കുന്നതിന്. 
• നിങ്ങൾ അഭ്യർത്ഥിക്കുന്ന ഒരു സേവനങ്ങളോ സവിശേഷതകളോ നൽകുന്നതിന്. 
• നിങ്ങളുടെ അഭ്യർത്ഥനകളോടും ചോദ്യങ്ങളോടും പ്രതികരിക്കുന്നതും നിങ്ങളുടെ Galaxy Wearable-മായി ബന്ധപ്പെട്ട് സാങ്കേതിക പിന്തുണ അഭ്യർത്ഥിക്കുമ്പോൾ സഹായം നൽകുന്നതും ഉൾപ്പെടെ നിങ്ങളുടെ Galaxy Wearable-നെ കുറിച്ച് നിങ്ങളുമായി ആശയവിനിമയം നടത്തുന്നതിന്. 
• തിരഞ്ഞെടുത്ത Samsung അല്ലെങ്കിൽ മൂന്നാം കക്ഷി ആപ്പുകളും സേവനങ്ങളുമായി ഇന്റരാക്‌റ്റ് ചെയ്യുന്നതിന് നിങ്ങളെ അനുവദിക്കുന്നതിന്. ഉദാഹരണത്തിന്, നിങ്ങളുടെ ആപ്പുകളും സജ്ജീകരണ വിവരങ്ങളും Samsung Cloud-ലേക്ക് ബാക്കപ്പ് ചെയ്യാനോ Galaxy Wearable-ൽ Samsung Health ഉപയോഗിക്കാനോ നിങ്ങൾക്ക് കഴിഞ്ഞേക്കും.
• നിങ്ങളുടെ Galaxy Wearable-മായി ബന്ധപ്പെട്ട്, ഇഷ്ടാനുസൃതമാക്കിയ ഉള്ളടക്കവും സേവനങ്ങളും നൽകുന്നതിന്. 
• നിങ്ങൾ പ്രത്യേക സമ്മതം നൽകിയിട്ടുള്ളയിടത്ത് മാത്രം, നേരിട്ടുള്ള മാർക്കറ്റിംഗ് കമ്മ്യൂണിക്കേഷനുകളിലൂടെ പ്രൊമോഷനുകളും ഓഫറുകളും നൽകുന്നതിന്.
• ഏറ്റവും ഉചിതമായ കമ്മ്യൂണിക്കേഷനുകളും സേവനങ്ങളും അനുഭവങ്ങളും നിങ്ങൾക്ക് വാഗ്‌ദാനം ചെയ്യുന്നതിന് കസ്റ്റമർമാരെ നന്നായി മനസ്സിലാക്കാൻ സഹായിക്കുന്നതിന്, നിങ്ങളുടെ Galaxy Wearable ഉൾപ്പെടെയുള്ള, ഞങ്ങളുടെ ഉൽപ്പന്നങ്ങളും സേവനങ്ങളും വിശകലനം ചെയ്യുന്നതിന്.
• ഞങ്ങളുടെ ഉൽ‌പ്പന്നങ്ങളെയും സേവനങ്ങളെയും കുറിച്ച്, നിങ്ങളുടെ അഭിപ്രായങ്ങൾ ചോദിക്കുന്നതിനും കസ്‌റ്റമർ സർവേകൾ‌ നടത്തുന്നതിനും - ആവശ്യമെങ്കിൽ, നിങ്ങളുടെ പ്രത്യേക സമ്മതത്തോടെ.
• നിങ്ങളുടെ Galaxy Wearable-ന് സോഫ്റ്റ്‌വെയർ അപ്‌ഡേറ്റുകളും മെയിന്റനൻസ് സേവനങ്ങളും പിന്തുണയും നൽകുന്നതിന്.
• നിയമങ്ങൾക്കും ചട്ടങ്ങൾക്കും അനുസൃതമായി പ്രവർത്തിക്കുന്നതിന്.
• Samsung Electronics, ഞങ്ങളുടെ ഏതെങ്കിലും സഹോദരസ്ഥാപനങ്ങൾ, ബിസിനസ്സ് പാർട്ട്‌ണർമാർ ഒപ്പം/അല്ലെങ്കിൽ കസ്റ്റമർമാർ എന്നിവരുടെ അവകാശങ്ങളോ സ്വത്തുക്കളോ സുരക്ഷയോ പരിരക്ഷിക്കുന്നതിന്.

നിങ്ങളുടെ വിവരങ്ങൾ ഞങ്ങൾ ആരുമായാണ് പങ്കിടുക?

നിങ്ങളുടെ വിവരങ്ങൾ ഞങ്ങളുടെ ബിസിനസ്സിനകത്തും ഇനിപ്പറയുന്ന സ്ഥാപനങ്ങളുമായും ഞങ്ങൾ വെളിപ്പെടുത്തും, എന്നാൽ മുകളിൽ വിവരിച്ച ഉദ്ദേശ്യങ്ങൾക്കായി മാത്രമാണ് വെളിപ്പെടുത്തുക.

അഫിലിയേറ്റുകൾ: ഞങ്ങളുടെ നിയന്ത്രണത്തിലോ ഉടമസ്ഥതയിലോ ഉള്ള മറ്റ് Samsung Electronics ഗ്രൂപ്പ് കമ്പനികൾ.
സേവന ദാതാക്കൾ: ഞങ്ങൾക്ക് വേണ്ടിയോ ഞങ്ങളുടെ പേരിലോ സേവനങ്ങൾ നൽകുന്നതിന് ശ്രദ്ധാപൂർവം തിരഞ്ഞെടുക്കപ്പെട്ടിരിക്കുന്ന, ഞങ്ങളുടെ താൽപ്പര്യാർത്ഥം ഡാറ്റ പരിപാലിക്കുന്ന ഡാറ്റ സെർവറുകൾ പോലുള്ള കമ്പനികൾ. ഈ ദാതാക്കൾക്ക് നിങ്ങളുടെ വിവരങ്ങൾ പരിരക്ഷിക്കുന്നതിലും പ്രതിബദ്ധതയുണ്ട്.
നിയമം ആവശ്യപ്പെടുമ്പോഴോ നിങ്ങളുടെ Galaxy Wearable പരിരക്ഷിക്കേണ്ടത് ആവശ്യമായി വരുമ്പോഴോ, മറ്റ് കക്ഷികൾ: ഉദാഹരണത്തിന്, നിയമമോ നിയമ പ്രക്രിയയോ സർക്കാർ അധികാരികളിൽ നിന്നുള്ള കോടതി ഉത്തരവോ നിഷ്ക്കർഷിക്കുന്ന പക്ഷം, നിങ്ങളുടെ വിവരങ്ങൾ വെളിപ്പെടുത്തുന്നത് ആവശ്യമായി വന്നേക്കാം. നിയമ നിർവഹണം, രാജ്യ സുരക്ഷ, ഭീകര വിരുദ്ധത, അല്ലെങ്കിൽ പൊതു സുരക്ഷയുമായി ബന്ധപ്പെട്ട മറ്റ് പ്രശ്നങ്ങൾ എന്നിവയുടെ ഉദ്ദേശ്യങ്ങൾക്കായി അവർ ഞങ്ങളിൽ നിന്ന് വിവരങ്ങൾ തേടിയേക്കാം.
കോർപ്പറേറ്റ് ഇടപാടുകളുമായി ബന്ധപ്പെട്ട് മറ്റ് കക്ഷികൾ: ഒരു ലയനത്തിന്റെയോ ട്രാൻസ്ഫറിന്റെയോ ഭാഗമായോ, ഏറ്റെടുക്കലിന്റെയോ വിൽപ്പനയുടെയോ ഭാഗമായോ, കമ്പനി പാപ്പരായി പ്രഖ്യാപിക്കപ്പെടുന്ന സാഹചര്യത്തിലോ നിങ്ങളുടെ വിവരങ്ങൾ ഞങ്ങളൊരു മൂന്നാം കക്ഷിക്ക് വെളിപ്പെടുത്തിയേക്കാം; ഒപ്പം
നിങ്ങളുടെ സമ്മതത്തോടെയോ നിങ്ങളുടെ നിർദ്ദേശ പ്രകാരമോ മറ്റ് കക്ഷികൾ: ഈ സ്വകാര്യതാ അറിയിപ്പിൽ വിവരിച്ചിട്ടുള്ള വെളിപ്പെടുത്തലുകൾ കൂടാതെ, നിങ്ങൾ സമ്മതിക്കുകയോ അത്തരമൊരു പങ്കിടൽ അഭ്യർത്ഥിക്കുകയോ ചെയ്യുമ്പോൾ, മൂന്നാം കക്ഷികളുമായി നിങ്ങളെ കുറിച്ചുള്ള വിവരങ്ങൾ ഞങ്ങൾ പങ്കിട്ടേക്കാം.

ഈ സ്വകാര്യതാ അറിയിപ്പിലേക്ക് വരുത്തുന്ന മാറ്റങ്ങൾ

നിങ്ങളുടെ Galaxy Wearable-നായി നിങ്ങളുടെ വിവരങ്ങൾ ഞങ്ങൾ ശേഖരിക്കുകയും പ്രോസസ്സ് ചെയ്യുകയും ചെയ്യുന്ന രീതിയിൽ വരുത്തുന്ന മാറ്റങ്ങളെ കുറിച്ചോ ബന്ധപ്പെട്ട നിയമങ്ങളിലും ചട്ടങ്ങളിലും വരുത്തുന്ന മാറ്റങ്ങളെ കുറിച്ചോ നിങ്ങളെ അറിയിക്കുന്നതിന് ഈ സ്വകാര്യതാ അറിയിപ്പ് അപ്‌ഡേറ്റ് ചെയ്യപ്പെട്ടേക്കാം. ഈ ഡോക്യുമെന്റ് അവസാനമായി അപ്‌ഡേറ്റ് ചെയ്‌ത തീയതി ഈ സ്വകാര്യതാ അറിയിപ്പിന്റെ മുകളിൽ കാണിച്ചിരിക്കുന്നു.

V 2.0

