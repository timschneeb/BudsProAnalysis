Galaxy Wearable үйлчилгээний Хувийн нууцын мэдэгдэл

Сүүлд шинэчлэгдсэн: 2020 оны 12-р сарын 1

Samsung Electronics Co., Ltd. компанид бид манай хэрэглэгчдэд хувийн нууц ямар чухал болохыг мэддэг. Бид таны хувийн мэдээллийг хэрхэн цуглуулж, ашигладаг талаар танд ойлголт өгөхийн тулд энэхүү Хувийн нууцын мэдэгдлийг бий болгосон. 

https://account.samsung.com/membership/pp холбоосоос үзэх боломжтой манай Хувийн нууцын журам мөн таны Galaxy Wearable үйлчилгээний хэрэглээнд хамаарна. Манай Хувийн нууцын журамд таны өгөгдлийг бид хэрхэн ашигладаг талаар илүү их мэдээлэл агуулсан болно. Түүнчлэн та бидэнтэй хэрхэн холбогдож болох тухай мэдээлэл багтсан. Энэхүү Хувийн нууцын мэдэгдлийн зэрэгцээ манай Хувийн нууцын журмыг уншина уу. Гэвч энэ Хувийн нууцын мэдэгдэл ямагт Хувийн нууцын журмаас давуу эрхтэй байна.

БИД ЯМАР МЭДЭЭЛЭЛ ЦУГЛУУЛДАГ ВЭ?

Таны Galaxy Wearable үйлчилгээгээр дамжуулан бид таны талаарх мэдээллийг олон янзаар цуглуулж, хадгална. 


Таны Galaxy Wearable төхөөрөмжийн ашиглалттай холбоотой мэдээлэл

• Төхөөрөмжийн мэдээлэл: Таны техник хангамжийн загвар, төхөөрөмжийн техник хангамжийн мэдээлэл, серийн дугаар болон бусад дахин давтагдашгүй төхөөрөмж таних дугаар, утасны дугаар, борлуулалтын код, одоогийн программ хангамжийн хувилбар, MCC (гар утасны улсын код), MNC (гар утасны сүлжээний код), MAC хаяг, Bluetooth хаяг, үйлдлийн системийн хувилбар, Galaxy Wearable үйлчилгээнд хандахдаа ашигладаг төхөөрөмжүүдийн тохиргоо.
• Түүхийн мэдээлэл: Оношзүйн, техникийн, алдаа, ашиглалтын мэдээлэл, тухайлбал, таны Galaxy Wearable үйлчилгээний ашиглалтын хугацаа, таны өөрийн Galaxy Wearable дээр суулгасан апп, Galaxy Wearable дээрх бусад апп, контентыг та хэрхэн ашигладаг, харилцдаг тухай, түүнчлэн таны төхөөрөмж дээр бидний суулгасан куукид хадгалагдсан мэдээлэл.
• Байршлын мэдээлэл: Таны төхөөрөмжийн GPS дохио эсхүл ойролцоох Wi-Fi хандалтын цэг, сүлжээний цамхгийн мэдээлэл таныг Galaxy Wearable ашиглах үед, Байршил функцийг асааж, Find My Watch эсхүл Миний утсыг олох функцийг ашиглахад  эсхүл SOS функцийг ашиглахад бидэнд (манай үйлчилгээ үзүүлэгчид мөн хамаарна) илгээгдэнэ.

БИД ТАНЫ МЭДЭЭЛЛИЙГ ХЭРХЭН АШИГЛАХ ВЭ?

• Таныг бүртгүүлэхэд болон Galaxy Wearable-ийг ашиглахад туслах зорилгоор. 
• Таны хүсэлт гаргасан үйлчилгээ, үзүүлэлтийг өгөх зорилгоор. 
• Таны хүсэлт, асуултад хариу өгч, мөн таны Galaxy Wearable төхөөрөмжийн талаар танд мэдээлэл өгч, таны Galaxy Wearable төхөөрөмжтэй холбоотой техникийн тусламж хүсэх үед тусламж үзүүлэх. 
• Samsung компанийн эсвэл гуравдагч этгээдийн тодорхой апп, функц, үйлчилгээг ашиглахыг танд зөвшөөрөх. Жишээлбэл та программ, тохируулгын мэдээллээ Samsung Cloud уруу нөөцлөх, эсвэл Galaxy Wearable төхөөрөмж дээрээ Samsung Health ашиглах боломжтой байж болох юм.
• Таны Galaxy Wearable төхөөрөмжтэй холбоотой тусгай агуулга, үйлчилгээ үзүүлэх. 
• Таныг тусдаа зөвшөөрөл өгсөн тохиолдолд л шууд маркетингийн мэдээллээр дамжуулан сурталчилгаа, санал хүргэх.
• Танд хамгийн их ач холбогдолтой мэдээлэл, үйлчилгээ, ашиглалтыг санал болгохын тулд үйлчлүүлэгчдээ илүү сайн ойлгох зорилгоор бүтээгдэхүүн, үйлчилгээ, таны Galaxy Wearable төхөөрөмжийг шинжлэх.
• Манай бүтээгдэхүүн, үйлчилгээний талаарх таны бодлыг асуух, хэрэглэгчийн судалгаа бөглүүлэх; шаардлагатай тохиолдолд таны тусдаа зөвшөөрөлтэйгөөр.
• Таны Galaxy Wearable-д зориулан программ хангамжийн шинэчлэл, үйлчилгээ, дэмжлэг үзүүлэх зорилгоор.
• Хууль тогтоомжийг сахих.
• Samsung Electronics компани, манай хамааралтай этгээд, бизнесийн түнш, хэрэглэгчийн эрх, өмч хөрөнгө, аюулгүй байдлыг хамгаалах.

БИД ТАНЫ МЭДЭЭЛЛИЙГ ХЭНТЭЙ ХУВААЛЦДАГ ВЭ?

Бид таны мэдээллийг бизнесийнхээ хүрээнд болон дараах аж ахуйн нэгжтэй зөвхөн дээр дурдсан зорилгоор задруулах болно.

Хамааралтай этгээд: Бидний хянадаг эсвэл өмчилдөг “Samsung Electronics Group” группийн бусад компани;
Үйлчилгээ үзүүлэгч байгууллагууд: бидний өмнөөс өгөгдлийг хадгалдаг мэдээллийн сервер гэх мэт биднийг төлөөлөн үйлчилгээ үзүүлдэг тодорхой компаниуд. Эдгээр үйлчилгээ үзүүлэгч таны мэдээллийг хамгаалахыг мөн эрмэлздэг;
Таны Galaxy Wearable төхөөрөмжийг хамгаалахын тулд хууль тогтоомжоор шаардсаны дагуу эсвэл шаардлагатай бол бусад талууд: жишээлбэл хуулиар, шүүхийн үйл ажиллагаа эсвэл төрийн байгууллагын гаргасан шүүхийн шийдвэрээр таны мэдээллийг задруулах шаардлагатай байж болно. Түүнчлэн төрийн эрх бүхий байгууллага хууль сахиулах, үндэсний аюулгүй байдал, терроризмын эсрэг тэмцэл эсвэл олон нийтийн аюулгүй байдалтай холбоотой бусад зорилгоор биднээс таны мэдээллийг хүсэж болно;
Байгууллагын хэлцэлтэй холбогдуулан мэдээлэл задруулах бусад тал: Бид таны мэдээллийг компани нэгдэх, шилжүүлэх, худалдан авах, зарах ажиллагааны хүрээнд болон дампуурсан тохиолдолд гуравдагч талд задруулж болно;
Таны зөвшөөрөл, заавраар мэдээлэл задруулах бусад тал: Бид энэхүү Хувийн нууцын мэдэгдэлд тайлбарласны дагуу мэдээлэл задруулахаас гадна таны тусдаа өгсөн зөвшөөрөл, хүсэлтээр таны тухай мэдээллийг гуравдагч талд дамжуулж болно.

ЭНЭ ХУВИЙН НУУЦЫН МЭДЭГДЛИЙН ШИНЭЧЛЭЛТ

Таны Galaxy Wearable дэх мэдээллийг бид хэрхэн цуглуулж боловсруулдагтай холбоотой гарсан өөрчлөлт эсвэл холбогдох хууль тогтоомжид орсон өөрчлөлтийн талаар танд мэдээлэх зорилгоор энэхүү Хувийн нууцын мэдэгдлийг шинэчилж болно. Уг баримт бичгийн хамгийн сүүлд шинэчлэгдсэн огноог энэхүү Хувийн нууцын мэдэгдлийн дээд хэсэгт оруулсан.

V 2.0
