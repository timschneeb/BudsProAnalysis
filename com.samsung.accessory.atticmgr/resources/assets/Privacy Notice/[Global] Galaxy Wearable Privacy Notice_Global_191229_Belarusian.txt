Апавяшчэнне аб прыватнасці Galaxy Wearable

Апошняе абнаўленне: 1 снежня 2020 г.

Мы ў Кампаніі Samsung Electronics Co., Ltd. ведаем, наколькі важная прыватнасць для нашых кліентаў. Мы склалі гэта Апавяшчэнне аб прыватнасці, каб даць вам зразумець, як мы збіраем і выкарыстоўваем вашу асабістую інфармацыю. 

На выкарыстанне Galaxy Wearable таксама распаўсюджваецца наша Палітыка прыватнасці, якую можна паглядзець на старонцы https://account.samsung.com/membership/pp. У нашай Палітыцы прыватнасці прыведзена больш інфармацыі пра тое, як мы выкарыстоўваем вашы даныя. Таксама ў ёй змешчаны звесткі пра тое, як з намі звязацца. У дадатак да гэтага Апавяшчэння аб прыватнасці прачытайце нашу Палітыку прыватнасці. Аднак гэта Апавяшчэнне аб прыватнасці заўсёды мае перавагу над Палітыкай прыватнасці.

ЯКІЯ ЗВЕСТКІ МЫ ЗБІРАЕМ?

Праз Galaxy Wearable мы атрымліваем і захоўваем звесткі пра вас рознымі спосабамі. 


Інфармацыя пра выкарыстанне вамі Galaxy Wearable

• Звесткі пра прыладу: мадэль абсталявання, інфармацыя аб абсталяванні прылады, серыйны нумар і іншыя ўнікальныя ідэнтыфікатары прылады, нумар тэлефона, гандлёвы код, бягучая версія праграмнага забеспячэння, MCC (мабільны код краіны), MNC (код мабільнай сеткі), MAC-адрас, адрас Bluetooth, версіі аперацыйных сістэм і налады прылад, якімі вы карыстаецеся для доступу да Galaxy Wearable.
• Звесткі журнала: дыягнастычныя, тэхнічныя звесткі, звесткі аб памылках і выкарыстанні, такія як час, у які вы выкарыстоўваеце Galaxy Wearable, і працягласць выкарыстання, даныя пра праграмы, усталяваныя вамі ў Galaxy Wearable, і пра тое, як вы карыстаецеся і як узаемадзейнічаеце з праграмамі і іншым змесцівам, якія прапаноўваюцца праз Galaxy Wearable, а таксама звесткі, што захоўваюцца ў файлах cookie, усталяваных намі на вашых прыладах.
• Звесткі пра месцазнаходжанне: GPS-сігнал прылады або звесткі пра пункты доступу Wi-Fi і вежы сотавай сувязі адпраўляюцца нам (у тым ліку нашым пастаўшчыкам паслуг), калі вы выкарыстоўваеце Galaxy Wearable, уключаеце функцыю «Месцазнаходжанне» і выкарыстоўваеце функцыі «Знайсці мой гадзіннік», «Знайсці мой тэлефон» або «SOS».

ДЛЯ ЧАГО МЫ ВЫКАРЫСТОЎВАЕМ ВАШЫ ЗВЕСТКІ?

• Каб дапамагчы вам зарэгістравацца ў праграме Galaxy Wearable і выкарыстоўваць яе. 
• Каб забяспечваць працу запытаных вамі сэрвісаў і функцый. 
• Каб адказваць на вашы запыты і пытанні, абменьвацца з вамі паведамленнямі наконт Galaxy Wearable, у тым ліку аказваць дапамогу, калі вы запытваеце тэхнічную падтрымку ў дачыненні да Galaxy Wearable. 
• Каб даваць вам магчымасць узаемадзейнічаць з выбранымі праграмамі, функцыямі і сэрвісамі Samsung або старонніх суб’ектаў. Напрыклад, у вас можа быць магчымасць ствараць у Samsung Cloud рэзервовую копію інфармацыі пра налады і праграмы або выкарыстоўваць Samsung Health на прыладзе Galaxy Wearable.
• Каб прапаноўваць дапасаваныя сэрвісы і змесціва, звязаныя з Galaxy Wearable. 
• Каб праводзіць прома-акцыі і даваць прапановы шляхам прамых маркетынгавых паведамленняў — толькі з вашай асобнай згоды.
• Для аналізу нашых прадуктаў і сэрвісаў, уключаючы Galaxy Wearable, каб мы маглі лепш разумець нашых кліентаў і прапаноўваць найбольш адпаведныя паведамленні, сэрвісы і функцыі.
• Каб пытаць у вас меркаванне пра нашы прадукты і сэрвісы і праводзіць анкетаванне кліентаў — з вашай асобнай згоды, калі патрабуецца.
• Каб забяспечыць абнаўленні праграмнага забеспячэння, тэхнічнае абслугоўванне і падтрымку Galaxy Wearable.
• Каб дзейнічаць згодна з законамі і правіламі.
• Каб абараняць правы, уласнасць і (або) бяспеку Кампаніі Samsung Electronics або нашых афіляваных асоб, дзелавых партнёраў і (або) кліентаў.

КАМУ МЫ ПЕРАДАЁМ ВАШУ ІНФАРМАЦЫЮ?

Мы будзем раскрываць вашу інфармацыю ўнутры нашай кампаніі і наступным суб’ектам, але толькі ў мэтах, апісаных вышэй.

•	Афіляваным асобам: іншым кампаніям групы Samsung Electronics, якія мы кантралюем або якімі валодаем;
•	Пастаўшчыкам паслуг: строга падабраным кампаніям, якія выконваюць паслугі для нас або ад нашага імя, напрыклад, забяспечваюць працу сервераў даных, што захоўваюць даныя ад нашага імя. Гэтыя пастаўшчыкі таксама імкнуцца абараняць вашу інфармацыю;
•	Іншым суб’ектам, калі гэта патрабуецца законам або неабходна для абароны Galaxy Wearable: напрыклад, гэта можа быць неабходна згодна з законам, судовым працэсам або рашэннем суда ў дачыненні да патрабавання дзяржаўных органаў раскрыць вашу інфармацыю. Яны могуць таксама патрабаваць ад нас вашу інфармацыю ў мэтах забеспячэння выканання законаў, у мэтах нацыянальнай бяспекі, барацьбы з тэрарызмам або ў іншых выпадках, звязаных з грамадскай бяспекай;
•	Іншым суб’ектам у сувязі з карпаратыўнымі здзелкамі: мы можам раскрываць вашы звесткі старонняму суб’екту ў рамках аб’яднання, перадачы, набыцця, продажу кампаніі або ў выпадку банкруцтва; i
•	Іншым суб’ектам з вашай згоды або па вашым указанні: акрамя выпадкаў раскрыцця звестак, апісаных у гэтым Апавяшчэнні аб прыватнасці, мы можам перадаваць звесткі пра вас староннім суб’ектам з вашай асобнай згоды або па вашым запыце.

АБНАЎЛЕННІ ГЭТАГА АПАВЯШЧЭННЯ АБ ПРЫВАТНАСЦІ

Гэтае Апавяшчэнне аб прыватнасці можа быць абноўлена — з мэтай паведаміць вам пра змены ў тым, як мы збіраем і апрацоўваем вашу інфармацыю для Galaxy Wearable, або пра змены ў адпаведных законах і правілах. Дата апошняга абнаўлення дакумента ўказана ўверсе гэтага Апавяшчэння аб прыватнасці.

V 2.0