Notis Privasi Galaxy Wearable


Kemas kini Terakhir: 1 Disember 2020

Di Samsung Electronics Co., Ltd., kami tahu betapa pentingnya privasi kepada pelanggan kami. Kami mewujudkan Notis Privasi ini untuk memastikan anda memahami bagaimana kami mengumpul dan menggunakan maklumat peribadi anda. 

Dasar Privasi kami yang boleh dibaca di https://account.samsung.com/membership/pp juga terpakai ke atas penggunaan Galaxy Wearable anda. Dasar Privasi kami mengandungi lebih banyak maklumat tentang cara kami menggunakan data anda. Ia juga termasuk maklumat tentang cara untuk menghubungi kami. Sila baca Dasar Privasi kami sebagai tambahan kepada Notis Privasi ini. Walau bagaimanapun, Notis Privasi ini akan sentiasa mengatasi Dasar Privasi.




APAKAH MAKLUMAT YANG KAMI KUMPULKAN?

Melalui Galaxy Wearable, kami mengumpul dan mengekalkan maklumat mengenai anda dalam pelbagai cara. 


Maklumat Mengenai Penggunaan Maklumat Peranti

• Galaxy Wearable anda: Model perkakasan anda, maklumat perkakasan peranti, nombor siri dan pengecam peranti unik yang lain, nombor telefon, kod jualan, versi perisian semasa, MCC (Kod Negara Mudah Alih), MNC (Kod Rangkaian Mudah Alih), alamat MAC, alamat Bluetooth, versi sistem pengendalian dan aturan peranti yang anda gunakan untuk mengakses Galaxy Wearable anda.

• Maklumat log: Maklumat diagnostik, teknikal, ralat, dan penggunaan seperti waktu dan tempoh penggunaan Galaxy Wearable anda, aplikasi yang dipasang oleh anda pada Galaxy Wearable dan cara anda menggunakan dan berinteraksi dengan aplikasi serta kandungan lain yang ditawarkan melalui Galaxy Wearable anda, dan sebarang maklumat yang disimpan dalam kuki yang kami pasang pada peranti anda.
• Maklumat lokasi: Signal GPS peranti anda atau maklumat mengenai titik akses Wi-Fi berdekatan dan menara sel dihantar kepada kami (termasuk penyedia perkhidmatan kami), semasa menggunakan Galaxy Wearable anda, ketika anda mengaktifkan fungsi Lokasi dan menggunakan fungsi Find My Watch atau Find My Phone atau menggunakan fungsi SOS.





BAGAIMANAKAH KAMI MENGGUNAKAN MAKLUMAT ANDA?

• Untuk membantu anda mendaftar dan menggunakan Galaxy Wearable anda. 
• Untuk membekalkan perkhidmatan dan ciri yang anda minta. 
• Untuk menjawab permintaan dan pertanyaan anda, dan untuk berkomunikasi dengan anda mengenai Galaxy Wearable anda, termasuk memberikan bantuan ketika anda meminta sokongan teknikal yang berkaitan dengan Galaxy Wearable anda. 
• Untuk membolehkan anda berinteraksi dengan Samsung atau aplikasi ciri-ciri dan perkhidmatan pihak ketiga. Sebagai contoh, anda mungkin dapat menyandarkan aplikasi dan maklumat tetapan anda ke Samsung Cloud atau menggunakan Samsung Health pada Galaxy Wearable anda.
• Untuk menyediakan kandungan dan perkhidmatan yang disesuaikan dengan Galaxy Wearable anda. 
• Untuk menyediakan promosi dan tawaran melalui komunikasi pemasaran langsung, hanya bila anda telah memberikan persetujuan berasingan anda kepada kami.
• Untuk menganalisis produk dan perkhidmatan kami termasuk Galaxy Wearable bagi membantu kami memahami pelanggan kami dengan lebih baik supaya dapat menawarkan komunikasi, perkhidmatan dan pengalaman yang paling relevan.
• Untuk meminta pendapat anda tentang produk dan perkhidmatan kami dan menjalankan tinjauan pelanggan, dengan persetujuan berasingan anda jika diperlukan.
• Untuk menyediakan kemas kini perisian, perkhidmatan penyelenggaraan, dan sokongan untuk Galaxy Wearable.
• Untuk mematuhi peraturan dan undang-undang.
• Untuk melindungi hak, harta benda dan/atau keselamatan Samsung Electronics atau mana-mana sekutu, rakan niaga dan/atau pelanggan kami.

DENGAN SIAPAKAH KAMI BERKONGSI MAKLUMAT ANDA?

Kami akan mendedahkan maklumat anda secara dalaman dalam perniagaan kami dan kepada entiti berikut, tetapi hanya untuk tujuan yang dinyatakan di atas.

Sekutu: Syarikat Kumpulan Samsung Electronics lain yang dikawal atau dimiliki oleh kami;
Penyedia perkhidmatan: syarikat yang dipilih dengan cermat untuk menyediakan perkhidmatan untuk atau bagi pihak kami, seperti pelayan data yang menyimpan data bagi pihak kami. Pembekal-pembekal ini juga komited untuk melindungi maklumat anda;
Pihak lain apabila dikehendaki oleh undang-undang atau yang diperlukan untuk melindungi Galaxy Wearable: sebagai contoh, ia mungkin diperlukan oleh undang-undang, proses undang-undang atau perintah mahkamah daripada pihak berkuasa kerajaan untuk mendedahkan maklumat anda. Mereka juga mungkin akan mendapatkan maklumat anda daripada kami bagi tujuan penguatkuasaan undang-undang, keselamatan negara, antikeganasan atau isu lain yang berkaitan dengan keselamatan awam;
Pihak lain yang berkaitan dengan transaksi korporat: kami mungkin mendedahkan maklumat anda kepada pihak ketiga sebagai sebahagian daripada penggabungan atau pemindahan, pemerolehan atau penjualan atau sekiranya berlaku kebankrapan; dan
Pihak lain dengan persetujuan anda atau atas arahan anda: sebagai tambahan kepada pendedahan yang diterangkan dalam Notis Privasi ini, kami mungkin akan berkongsi maklumat mengenai anda dengan pihak ketiga apabila anda menyetujui secara berasingan atau meminta perkongsian sedemikian.


KEMAS KINI NOTIS PRIVASI INI

Notis Privasi ini boleh dikemas kini untuk memberitahu anda tentang perubahan dalam cara kami mengumpul dan memproses maklumat anda dalam Galaxy Wearable anda atau perubahan dalam undang-undang yang berkenaan. Tarikh pengemaskinian dokumen terakhir ditunjukkan di bahagian atas Notis Privasi ini.

V 2.0
