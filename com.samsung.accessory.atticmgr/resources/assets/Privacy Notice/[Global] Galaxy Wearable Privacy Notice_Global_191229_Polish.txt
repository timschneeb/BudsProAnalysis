Zasady prywatności usługi Galaxy Wearable


Ostatnia aktualizacja: 1 grudnia 2020 r.

Spółka Samsung Electronics Co., Ltd. wie, jak ważna dla jej klientów jest prywatność. Stworzyliśmy te Zasady prywatności, by przedstawić sposób, w jaki zbieramy i wykorzystujemy dane osobowe użytkowników. 

Do korzystania z usługi Galaxy Wearable zastosowanie ma także nasza Polityka prywatności dostępna na stronie https://account.samsung.com/membership/pp. Nasza Polityka prywatności zawiera więcej informacji na temat sposobu korzystania przez nas z danych osobowych użytkowników. Można w niej też znaleźć nasze dane kontaktowe. Prosimy o zapoznanie się z Polityką prywatności oraz niniejszymi Zasadami prywatności. Jednak niniejsze Zasady prywatności mają zawsze pierwszeństwo przed Polityką prywatności.

JAKIE INFORMACJE GROMADZIMY?

Za pośrednictwem usługi Galaxy Wearable zbieramy i zachowujemy informacje dotyczące użytkowników na wiele sposobów. 


Informacje o korzystaniu z usługi Galaxy Wearable

• Informacje o urządzeniu: Model urządzenia, informacje o urządzeniu, numer seryjny oraz inne unikatowe identyfikatory urządzenia, numer telefonu, kod sprzedaży, aktualna wersja oprogramowania, MCC (Mobile Country Code – unikatowy numer identyfikujący kraj, w którym działa dana sieć telefonii bezprzewodowej), MNC (Mobile Network Code – unikatowy w obrębie danego kraju numer, identyfikujący sieć telefonii bezprzewodowej), adres MAC, adres IP, wersje systemu operacyjnego oraz ustawienia urządzeń wykorzystywanych celem uzyskania dostępu do usługi Galaxy Wearable.
• dane dziennika: Informacje diagnostyczne, techniczne oraz informacje o błędach i użytkowaniu, takie jak godzina i czas użytkowania usługi Galaxy Wearable, zainstalowane przez użytkownika aplikacje w usłudze Galaxy Wearable oraz sposób korzystania z aplikacji i innych treści udostępnianych za pośrednictwem usługi Galaxy Wearable oraz wszelkich informacji dostępnych w plikach cookie zainstalowanych na urządzeniach Użytkownika.
• Informacje dotyczące lokalizacji: Sygnał GPS urządzenia lub informacje o pobliskich punktach dostępowych Wi-Fi i wieżach komórkowych są wysyłane do nas (w tym naszych usługodawców), podczas korzystania z urządzenia Galaxy Wearable, po włączeniu funkcji lokalizacji i korzystaniu z funkcji Znajdź mój zegarek lub Znajdź mój telefon albo po użyciu funkcji SOS.

W JAKI SPOSÓB WYKORZYSTUJEMY INFORMACJE UŻYTKOWNIKA?

• Do rejestracji i korzystania z usługi Galaxy Wearable; 
• Do dostarczania usług i funkcji zamówionych przez Użytkownika; 
• Do udzielania odpowiedzi na prośby i pytania Użytkownika oraz komunikowanie się z Użytkownikiem na temat usługi Galaxy Wearable, w tym do udzielania pomocy w zakresie wsparcia technicznego związanego z usługą Galaxy Wearable. 
• Do zapewniania Użytkownikowi możliwości interakcji z wybranymi aplikacjami, funkcjami i usługami Samsung lub innych podmiotów; Przykładowo Użytkownik może tworzyć kopie zapasowe swoich aplikacji i ustawień w Samsung Cloud lub używać aplikacji Samsung Health w usłudze Galaxy Wearable.
• Do dostarczania dostosowanych treści i usług związanych z Galaxy Wearable. 
• Do prezentowania promocji i ofert w ramach marketingu bezpośredniego wyłącznie w przypadkach, w których Użytkownik udzielił odrębnej zgody;
• Do analizowania naszych produktów i usług, w tym Galaxy Wearable, w celu ułatwienia lepszego zrozumienia klientów i zapewnienia Użytkownikowi najbardziej odpowiednich komunikatów, usług i doświadczeń;
• Do pozyskiwania opinii Użytkownika na temat produktów i usług oraz przeprowadzania badań ankietowych wśród klientów, w razie konieczności za odrębną zgodą Użytkownika.
• Do udostępniania aktualizacji oprogramowania, świadczenia usług utrzymania i wsparcia usługi Galaxy Wearable.
• Do przestrzegania przepisów i regulacji.
• Do ochrony praw, własności i bezpieczeństwa Samsung Electronics lub dowolnych spółek powiązanych, partnerów biznesowych lub klientów.

KOMU UDOSTĘPNIAMY INFORMACJE UŻYTKOWNIKA? 

Będziemy ujawniać informacje Użytkownika wewnętrznie w ramach naszej działalności oraz następującym podmiotom, ale wyłącznie w celach opisanych powyżej.

•	Podmioty stowarzyszone: inne spółki z Grupy Samsung Electronics, które kontrolujemy lub posiadamy; 
•	Dostawcy usług: starannie dobrane spółki świadczące usługi w naszym imieniu, np. przechowujące w naszym imieniu dane na serwerach danych. Tacy dostawcy również zobowiązali się do ochrony informacji Użytkownika; 
•	Inne strony, jeżeli wymaga tego prawo lub gdy jest to konieczne do ochrony usługi Galaxy Wearable: przykładowo, ujawnienie informacji może być wymagane na mocy prawa, postępowania sądowego lub nakazu sądowego wydanego przez władze rządowe. Strony te mogą również uzyskiwać od nas informacje Użytkownika w celu egzekwowania prawa, zapewnienia bezpieczeństwa narodowego, zwalczania terroryzmu lub w innych celach związanych z bezpieczeństwem publicznym;
•	Inne podmioty w związku z transakcjami korporacyjnymi: możemy ujawnić informacje Użytkownika stronie trzeciej w ramach fuzji lub przeniesienia, nabycia bądź sprzedaży lub w przypadku bankructwa, oraz 
•	Inne strony za zgodą Użytkownika lub zgodnie z jego instrukcjami: oprócz ujawnień opisanych w niniejszych Zasadach prywatności możemy udostępniać informacje Użytkownika stronom trzecim, gdy osobno wyrazi on zgodę na takie udostępnienie lub zażąda takiego udostępnienia. 

AKTUALIZACJA NINIEJSZYCH ZASAD PRYWATNOŚCI

Niniejsze Zasady prywatności mogą być aktualizowane w celu powiadomienia Użytkownika o zmianach w sposobie zbierania i przetwarzania danych Użytkownika w usłudze Galaxy Wearable przez firmę Samsung lub o zmianach w powiązanych przepisach prawa. Data ostatniej aktualizacji dokumentu znajduje się na górze niniejszych Zasad prywatności. 


V 2.0